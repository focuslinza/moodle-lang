<h1>பயிற்சிப்பட்டறை ஒப்படை ஒன்றைப் பராமரித்தல்</h1>

<p>ஒரு பயிற்சிப்பட்டறை ஒப்படையானது, சாதாரண ஒப்படை ஒன்றை விட சிக்கலானது. 
    அதில் பல படிகளும், நிலைகளும் உண்டு. அவையாவன</p>

<ol>
<li><p><b>ஒப்படை அமைத்தல்</b> ஒப்படையின் மதிப்பீடானது, பல கூறுகளாகப் பிரிக்கப்பட்டிருக்க வேண்டும்.
 இதன் மூலம் மதிப்பிடல் எழுந்தமானதாக இருக்காது, அத்துடன் மாணவர்களும் ஒப்படையை செய்வதற்கான ஒரு அடிச்சட்டம்
  வழங்கப்படும். ஆசிரியர் ஒப்படையின் கூறுகளை உருவாக்குவார். அதாவது தரப்படுத்தும் தாள் ஒன்றை உருவாக்குவார். </p>

    <p>பின்னர் ஆசிரியர் சில சிறிய உதாரணங்களையும் விடையாக வழங்குவார்.  இவற்றை மாணவர்கள் மதிப்பிட்டு
	 பயிற்சி செய்வர்.  இருந்தாலும், ஒப்படையை மாணவர்களுக்கு வழங்க முன்னர் ஆசிரியர் உதாரணங்களை மதிப்பிடுவார். 
	  இதன் மூலம் ஆசிரியர் மாணவர்களது மதிப்பீட்டை தரப்படுத்தும் போது, அவருக்கு ஒரு மாதிரி கையில் இருக்கும். </p>

    <p>உதாரணம் வழங்கல், ஒப்படையில் ஒரு விருப்பத் தெரிவான அம்சமாகும். இவை சில ஒப்படைகளில் பொருத்தமற்றவையாகவும்
	 காணப்படலாம். </p></li>

<li><p><b>மாணவர் சமர்ப்பிப்புகளை அனுமதித்தல்</b> ஆசிரியர் குறிப்பிட்ட அளவு உதாரணங்களை 
 மாணவர் மதிப்பிடுவர்.  இதன் பின்னர் மாணவர் தமது ஒப்படை வேலையைச் செய்து சமர்ப்பிப்பர். </p>

<p>ஒப்படையானது சில காலம் சமர்ப்பிப்பு நிலையில் பேணப்படும். அல்லாது 
 சகபாடிகளின் மதிப்பீட்டை உடனே அனுமதித்தால், முதல் ஒப்படைகளைச் செய்யும் மாணவர்கள் 
  தரப்படுத்தும் ஒப்படைகளும் முதலில் ஒப்படை சமர்ப்பித்த மாணவர்களினதாக இருக்கும். 
   இதைக் குறைப்பதற்காக ஒப்படையானது சில காலம் சமர்ப்பிக்க மட்டும் வைக்கப்பட்டிருந்து பின்னர்
    சகாக்களின் தரப்படுத்தலுக்கு அனுமதிக்கப்படும்.  </p>

    <p>மாணவர் சமர்ப்பித்ததும் ஆசிரியர் விரும்பினால் அதை மதிப்பிடுவார். இவை மாணவரின் இறுதித்தரம் கணிக்கப்பட முன்னர் வெளியிடப்பட்டால்,
	  இறுதித்தரத்திலும் இவை கருத்திற் கொள்ளப்படும். . </p></li>

<li><p><b>மாணவர் சமர்ப்பிப்புகளை அனுமதித்தலும் மதிப்பிடலும்</b>  ஒப்படையில் சகபாடிகளின் மதிப்பீடு அடங்கியிருந்தால், இப்போது 
  ஒப்படைகள் எல்லோருக்கும் காட்டப்படும். சமர்ப்பிப்பை முடிக்காத மாணவர்கள் அதைச் செய்யலாம் ஆனால் 
   ஏனைய மாணவர்களின் வேலையைப் பார்க்க முடியாது. இந்நிலையில் சமர்ப்பிப்பு, மீள்-சமர்ப்பிப்பு, 
   அவற்றின் மதிப்பீடுகள் ஆகியன இடம்பெறலாம். </p>

    <p>மாணவர்கள் தம் சகாக்களின் ஒப்படைகளை மதிப்பிட முன்னர் எல்லோரும் ஒப்படைகளை 
	சமர்ப்பித்திருக்க வேண்டும் என்ற வகையிலும் ஆசிரியர் ஒப்படையை அமைக்கலாம். </p>

<p>இவ்வாறு சமர்ப்பிக்கும் நிலைக்கும், மதிப்பிடும் நிலைக்கும் இடையில் ஒரு தெளிவான பிரிப்பு அமைக்கப்படாத பட்சத்தில் 
 இந்நிலை பயன்படும். இவ்வாறு இரு செயற்பாடுகளும் ஒரே நேரத்தில் நிகழும் சந்தர்ப்பங்களில், மேலதிக ஒதுக்கீட்டு
  மட்டத்தை 1 இற்கு அல்லது இரண்டிற்கு   மாற்றுதல் நல்லது. இவ்வாறு செய்யும் போது சில ஒப்படைகள் ஏனைய 
  ஒப்படைகளை விட அதிக தடவையோ குறைந்த தடவையோ மதிப்பிடப்பட வாய்ப்புண்டு. </p>

    <p>ஒரு மாணவர் இன்னொரு மாணவரின் ஒப்படையை மதிப்பிட்டதும், அம்மதிப்பீடு, ஒப்படை செய்த 
	மாணவருக்குக் காட்டப்படும். அவர் விரும்பினால், அம்மதிப்பீடு பற்றித் தனது கருத்தை குறிப்புரையாக வழங்கலாம். 
	பின்னர் ஆசிரியர் இம்மதிப்பீடுகளைத் தரப்படுத்தி, வேண்டுமானால், மாணவரது இறுதித்தரத்தில் சேர்த்துக் கொள்ளலாம்.</p></li>

<li><p><b>மாணவர் மதிப்பீடுகளை அனுமதித்தல்</b>இந்நிலையில் மாணவர் சமர்ப்பிப்புகளை 
மேற்கொள்ள முடியாது(மீள் சமர்ப்பிப்புகள் அடங்கலாக) ஆனால் சகபாடிகளின் சமர்ப்பிப்புகளை மதிப்பிடலாம்.
சமர்ப்பிப்புகளை மேற்கொள்ளாதவர்கள் ஏனையோரின் சமர்ப்பிப்புகளை மதிப்பிட முடியாது.</p>


<li><p><b>இறுதித் தரங்களின் கணிப்பீடு</b>மாணவரது சகாக்களின் மதிப்பீடு முற்றுப் பெறும். ஆசிரியர் தொடர்ந்து 
மதிப்பீடுகளைச் செய்யலாம். வேண்டுமானால் சகாக்களுக்காக செய்யப்பட்ட மதிப்பீடுகளையும் மதிப்பிடலாம். ஒவ்வொரு சமர்ப்பிப்பிற்கும் 
தேவையான அளவு, மதிப்பீடுகள் ஏற்கனவே செய்யப்பட்டு இருந்தால் இதைத் தவிர்க்கலாம்.  </p>

    <p>மதிப்பீடு முடிந்ததும் ஆசிரியர் இறுதித் தரங்களைத் கணிப்பிடுவார். 
	    இத்தரங்களானவை மாணவரது வேலைக்காக ஆசிரியரால் வழங்கப்பட்ட புள்ளிகள், 
		மாணவரது வேலைக்கு சகாக்களால் வழங்கப்பட்ட புள்ளிகளின் சராசரி மற்றும் மாணவரின் மதிப்பிடும் திறமை
		ஆகியவற்றைக் கூறுகளாகக் கொண்டிருக்கும். இந்த ஒவ்வொரு கூறுக்கும் ஆசிரியர் வெவ்வேறு நிறைகளைக் கொடுக்கலாம். </p></li>

<li><p><b>இறுதித்தரங்களைக் காட்டுதல்</b> இதில் மாணவர் தமது இறுதித் தரங்களைப் பார்ப்பர். ஆசிரியர் விரும்பினால் இந்நிலையில் சில 
நிறைகளின் பெறுமானத்தை மாற்றி தரங்களை மாற்றலாம்.</p>

    <p>மாணவர் சமர்ப்பிப்புகளின் முன்னணி அட்டவணைகளும் காட்டப்படும். இவை தரங்களின் வரிசைப்படி காட்டப்படும்.
	</p></li>
</ol>

<p>எந்நிலையிலும் ஆசிரியர் நிர்வாகப் பக்கத்தைத் திறக்கலாம். 
இப்பக்கத்தில் ஆசிரியர் ஒப்படையைக் கண்காணிக்கவும் மதிப்பிடவும் ஏனைய பல நிர்வாக வேலைகளைச் செய்யவும் முடியும்.</p>

