<h1>Nettlesersikkerhet</h1>

<p>Quizzen har flere måter å begrense "juksing" på. Dette er ingen enkel oppgave, siden det som i EN situasjon betegnes som juks kan i andre sammenhenger være effektiv og ønsket bruk av teknologi. (F.eks. evnen til raskt å finne svar på problemstillinger via effektive søk på søkemotorer.)</p>

<p>Vær også oppmerksom på at dette ikke bare er en teknisk utfordring med en teknisk løsning. Juks har forekommet siden tidenes morgen og når pc-er gjør det lett å klippe/lime, vil også lærere enkelt kunne oppdage juks via quiz-rapportene. Valgene du får her er ikke idiotsikre; og selv om de gjør noen former for juks vanskeligere for studentene vil de også gjøre det mer problematisk å gjennomføre quizzen.</p>

<p>Du bør derfor vurdere andre måter å gjøre juks vanskeligere på:</p>
<ul>
<li>Du kan bruke en stor testbank, og la quizzen hente spørsmål tilfeldig fra denne. Forskjellige studenter vil se forskjellige, men tilsvarende spørsmål.</li>
<li>Du kan mikse svaralternativene slik at korrekt svar på spørsmål 1 ikke alltid er valg A.</li>
<li>Du kan stille spørsmålene slik at studentene er nødt til å analysere gitt informasjon, i stedet for å rene faktaspørsmål.</li>
</p>

<p>Med ovenstående i minne, her er beskrivelsen av de tilgjengelige valgene. :-)</p>

<h3>Ingen</h3>

<p>Ingen begrensninger er satt for hvordan studentene skal gjennomføre quizzen.</p>

<h3>Fullskjerm popup-vindu med noe Javascript sikkerhet</h3>

<p>Det er en grense for hva quizzen, som kjører på en webserver, kan gjøre for å begrense hva studenter kan gjøre der de sitter på egne pc-er. Likevel, dette valget gjør det som er mulig:</p>
<ul>
    <li>Quizzen vil bare starte hvis studenten har nettleser med aktivert Javascript.</li>
    <li>Quizzen vises i fullskjerm i et vindu uten navigasjonskontroller, som legger seg over alle andre vinduer.</li>
    <li>Studenten blir hindret fra, så langt det går, å bruke klipp og  lim.</li>
</ul>

<h3>Krev bruk av sikker eksamensnettleser</h3>

<p>Dette valget vil bare vises dersom administrator har slått det på.</p>

<p><a href="http://www.safeexambrowser.org/">Sikker eksamensnettleser</a> er en tilpasset nettleser som må lastes ned og installeres på pc-en studenten skal bruke for å ta quizzen. Restriksjonene på studentene er de samme som i popup-tilfellet over, men fordi  dette er programvare som kjører på studentens egen pc kan den gjøre en mye bedre jobb med å legge hindringer i veien for uønskede handlinger. Dersom du angir dette valget:</p>
<ul>
    <li>Studentene vil bare kunne ta quizzen hvis de har installert sikker eksamensnettleser.</li>
    <li>Nettleservinduet vil vises i fullskjerm uten noen navigasjonselementer.</li>
    <li>Vinduet kan ikke lukkes før quizzen er fullført og levert.</li>
    <li>Tastatursnarveier som Win, CTRL+ALT+DEL, ALT+F4, F1, CTRL+P, Printscreen er deaktivert.</li>
    <li>Klipp og lim med tilhørende kontektsmenyer er deaktivert.</li>
    <li>Bytte til andre programmer er deaktivert.</li>
    <li>Surfing til andre websteder er avstengt.</li>
</ul>