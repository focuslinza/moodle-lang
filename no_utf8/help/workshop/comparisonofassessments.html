<h1>Sammenligning av vurderinger</h1>

<p>I en Workshop er det vanlig at samme arbeid blir vurdert både av lærer og studenter. Dersom det brukes eksempeloppgaver, vurderer læreren dem før studentene får tilgang til et utvalg av eksempeloppgavene. Studentenes arbeider kan vurderes av lærer og av en rekke medstudenter. En Workshop lar læreren sette opp endelig karakter som en sum av hvor godt studentenes vurderinger treffer lærerens vurdering og kvaliteten på studentoppgaven. (Dersom læreren ikke har vurdert en studentoppgave, brukes gjennomsnittet av medstudentenes vurdering i stedet.)</p>

<p>Graden av samsvar mellom studentenes og lærerens vurdering baseres på forskjellene i hvert enkelt element som vurderes. (Det er faktisk kvadratet av forskjellene som benyttes.) Middelverdien av disse forskjellene må konvertes til en lesbar karakter. Valget "Sammenligning av vurderinger" gir læreren en viss kontroll på hvordan disse forskjellene konvertes til karakterer.</p>

<p>For å få en idé om hvilken effekt dette valget har kan vi ta et ganske enkelt eksempel som har ti Ja/Nei-spørsmål. F.eks. kan spørsmålene være av typen "Er teksten korrekt formatert?", "Er beregnet fortjeneste NOK 13.779,00?" osv. Anta at det er ti slike spørsmål. Dersom "Meget vagt" er valgt vil et perfekt samsvar mellom student og lærervurderingen gi en karakter på 100%. Med ett elements avvik blir karakteren 90%, med to elementer 80% osv. Dette kan jo være en rimelig måte å gå fram på, men tenk om studenten har utført en fullstendig tilfeldig vurdering av oppgaven. I snitt gir jo det en treff på 50%, som er en alt for god karakter i slike tilfeller?
Situasjonen endres dersom du velger "Vagt". Gjettende studenter får da maks 20%. Med valget "Vagt" får studentene for det meste 0% når de gjetter. På dette nivået kan du ikke ha mer enn to avvik før karakteren faller til 50%. Med tre avvik blir karakteren 25%. Endrer du valget til "Streng" vil to avvik gi karakteren 40% og med "Meget streng" vil to avvik medføre et fall i karakteren til 35% og ett avvik gir karakteren 65%.</p>

<p>Eksemplet over er nok litt kunstig siden de fleste vurderingselementene har en skala med verdier i stedet for Ja/Nei. I slike tilfeller vil innstillingene gi noe bedre karakterer enn i eksemplet over. Valgene ("Meget vagt", "Vagt", "Likeverdig", "Streng"... ) er tatt med for at læreren skal kunne justere resultatene. Dersom læreren ser at karakterene for en gitt vurdering blir for lave kan valgene endres mot Vagt eller Meget vagt. Alternativt, dersom karaktene blir for gode, kan valgene endres mot Streng eller Meget streng. Dette handler mest om prøving og feiling og vi anbefaler at du starter med innstillingen "Likeverdig".</p>

<p>I løpet av Workshopgjennomføringen kan læreren oppleve at karakterene som gis studenene blir for høye eller lave. Disse karakterene vises på lærerens administratorside. I slike tilfeller kan læreren endre innstillingene og omberegne studentenes karakterer. Omberegningen gjøres ved å klikke på lenken "Revurder studentvurderinger" på lærerens administrasjonsside. Omberegningen kan trygt utføres når som helst i løpet av en Workshop.</p>