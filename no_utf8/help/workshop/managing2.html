<h1>Administrasjon av Workshop-innleveringer</h1>

<p>En Workshop innlevering er mye mer kompleks enn en vanlig innlevering. Den innebærer flere trinn og faser. Disse er:</p>

<ol>
<li><p><b>Oppsett av innleveringen</b> Vurdering av innleveringsoppgavene bør brytes ned i en rekke vurderingselementer. Dette gjør vurderingsarbeidet lettere og gir samtidig studentene et skjema som de kan arbeide etter. Lærerens rolle er å sette opp vurderingsskjemaet som skal brukes. (Se den siden for mer informasjon.)</p>

    <p>Når vurderingsskjemaet er satt opp vil læreren normalt legge inn et lite antall eksempelarbeider. Dette er øvingseksempler som studentene kan vurdere før de sluttfører sin egen innleveringsoppgave.  Uansett - før innleveringen er tilgjengelig for studentene bør læreren ha vurdert disse øvingsoppgavene. Dette gir læreren detaljerte svar når en ser på hvordan studentene vurderer øvingsoppgavene.</p>

    <p>Innlevering av eksempelarbeider fra læreren er valgfritt og i noen sammenhenger kan bruk av eksempelarbeider utelates.</p>

<li><p><b>Tillat studentinnleveringer</b> Innleveringen er nå åpen for studentene. Dersom læreren har lagt inn øvingseksempler må studentene utføre angitt antall av disse. (Minsteantall bestemmes når Workshopen settes opp.)
Straks en student har oppfylt minstekravet til øvingseksempler kan de levere inn sin egen oppgave. Der hvor læreren har utelatt eksempeløvinger, kan studenten laste opp oppgaven sin uten videre.</p>

<p>Fordelen med å utsette studentvurderingene er at dette ofte fører til at mange innleveringer foretas over et kort tidsrom. Med mange innleveringer i "poolen" vil de neste to stegene gå bedre. Dersom en tillater studentvurderinger med en gang (uten eksempeløvinger) medfører det ofte at tidlige startere får fordelen av det i resten av Workshopen ved at de får tildelt medstudentoppgaver raskere osv. De som starter sist vil motsat måtte vente på medstudentoppgaver før de får fortsatt. Ved å legge til en forsinkelse som dette før de får levere fjernes stort sett dette problemet.</p>

    <p>Når en student har levert kan læreren om ønskelig vurdere arbeidet. Denne vurderingen kan tas med som en del av endelig karakter. </p>

<li><p><b>Tillat studentinnleveringer og vurderinger</b> Dersom vurderingen inkluderer medstudentvurderinger, vil studenter som har levert få tilgang til medstudentoppgaver for vurdering. Studenter som fortsatt ikke har levert kan fortsatt levere, men de får IKKE tilgang til medstudentoppgaver før de selv har levert.</p>

    <p>Læreren ønsker kanskje å dele opp innleveringen av eget arbeid og deretter  foreta medstudentvurderinger i to distinkte faser ved å avvente at alle har levert før de får vurdere andre. I situasjoner hvor denne faseinndelingen benyttes kan studenten gå rett fra "Tillat innlevering" til "Tillat medstudentvurdering" når fristen for innlevering er ute.</p>

<p>Dersom læreren ikke ønsker noen klare skift i innleveringen kan innlevering og medstudentvurdering tillates samtidig. Læreren bør da angi overallokering til -1- eller kanskje -2- for at fordelingen av oppgavene skal gå så glatt som mulig. (Se relevant hjelp-side for mer informasjon). Merk at overallokering medfører at noen oppgaver blir vurdert flere eller færre ganger enn andre.</p>

    <p>Når en student har fullført en medstudentvurdering kan den sees av den som er vurdert. Studenten som ble vurdert kan kommentere vurderingen hvis dette valget er aktivert.</p></li>

<li><p><b>Tillat studentvurderinger</b> I denne fasen fortsetter medstudentvurderingen, men studentene kan ikke lenger levere inn. De studentene som fortsatt ikke har levert får nå ikke gå videre i workshopen og får heller ikke delta i medstudentvurderinger.</p></li>

<li><p><b>Visning av endelige karakterer</b> Den avsluttende fasen av vurderingen er nå åpnet slik at studentene kan studere karakterene sine i detalj. Studentene får her en detaljert oversikt over alle elementene som inngår i den endelige karakteren.</p>

<p>Studenter og lærere kan også få se en valgfri "topp 10-ranking" av studentenes innleveringer, med de beste resultatene øverst på lista.</p></li>
</ol>

<p>I alle fasene av en Workshop kan læreren åpne administrasjonssiden og sjekke gjeldende status for innleveringer og vurderinger. Lærerens eksempeløvinger (hvis noen), studentenes vurdering av eksemplene, studentenes egne arbeider og medstudentvurderinger og resultatene på studentinnleveringene. Læreren kan bruke administrasjonssiden til vurdering og revurdering, slette innleveringer og vurderinger og generelt overvåke framdriften i øvelsen.</p>