<h1>Vurderingsstrategier</h1>

<p>En Øvelse er svært fleksibel på hvordan du vurderer. Dette kan være:</p>

<ol>
<li><b>Ingen vurdering:</b> I denne oppgavetypen er ikke læreren opptatt av kvantitativ vurdering i det hele tatt. Studentene skriver kommentarer til deler av arbeidet men setter ingen karakterer. Læreren kan likevel om ønskelig gi karakterer på studentenes kommentarer. Denne &quot;vurdering av vurderinger&quot; utgjør grunnlaget for studentens endelige karakter. Hvis ikke læreren setter karakter på studentenes vurderinger vil ikke innleveringen få noen sluttkarakter.</li>

<li><b>Akkumulerende vurdering:</b> Dette er standard vurderingsform. I denne oppgavetypen er karakteren på hver innlevering bygd opp av et antall "vurderingselementer". Hvert element bør dekke et bestemt aspekt ved innleveringen. Vanligvis vil en innlevering ha noe sånt som 5 til 15 elementer som skal kommenteres og vurderes. Antallet avhenger selvsagt av av størrelsen på, og kompleksiteten i, innleveringsoppgaven. 
En øvelse med bare ett vurderingselement er tillatt og vil da tilsvare en standard Moodle innlevering.</li>

<p>Vurderingselementene har tre sider:</p>
<ol>
<li>BESKRIVELSEN av elementet. Denne bør gjøre det helt klart hvilke sider ved oppgaven som skal vurderes. Dersom vurderingen er kvalitativ er det en god hjelp å beskrive hva som skal vurderes som utmerket, gjennomsnittlig eller svakt.</li>

<li><p>Hvilken VURDERINGSSKALA som skal brukes for dette elementet. Det finnes allerede noen predefinerte skalaer. Disse kan variere fra Ja/Nei-skala til gradert skala til en full 0-100% skala. Hvert vurderingselement kan derfor ha sin egen vurderingsskala tilpasset hva som skal vurderes. Merk at en skala IKKE sier noe om hvor viktig dette elementet er i forhold til andre elementer. 
En to-poengsskala har samme vekt som en 100%-skala....</p>

    <p>Dersom det er satt opp egendefinerte skalaer i et kurs kan disse også benyttes. Legg likevel merke til at slike skalaer behandles som graderte skalaer og bare første og siste karakter på skalaen vises. F.eks. dersom skalaen "Veldig våt, Våt, Fuktig Tørr" er opprettet i et kurs - kan denne skalaen brukes som en firedelt skala, men vises som "Veldig våt" på den ene enden av skalaen og "Tørr" på den andre.</p></li>

<li>VEKTINGEN av dette vurderingselementet. Som standard vurderes alle elementer likeverdig. Dette kan du endre ved å angi hvilken vektingsverdi dette elementet skal ha. Viktige elementer gis en verdi større enn 1, og mindre viktige elementer gis en verdi mindre enn 1. Endrer du vektingen påvirkes IKKE maks karakter. Maks karakter styres i stedet av maksimumsverdien i medstudentvurderingen. Vektingen kan gis en negativ verdi, men dette er foreløpig en eksperimentell funksjon.</li>
</ol>
<br />
<li><b>Avviksbasert vurdering:</b> Denne vurderingstypen benytter vurderingselementer med Ja/Nei-skalaer. Vurderingen baseres da på om et sett kriterier er oppfylt. F.eks. kan en oppgave ha seks forskjellige kriterier som skal være oppfylt. Karakteren baseres da  på om alle kriteriene er oppfylt, en eller to mangler osv. De enkelte kriteriene kan om du vil gis vekting for å gjøre dem mer eller mindre viktige enn andre. Karakterskalaen for Avviksbasert vurdering blir da non-lineær. En skala kan bli slik:  90%, 70%, 50%, 40%, 30%, 20%, 10%, 0%, 0%, 0%  i en vurdering med ti elementer. (Legg merke til at 80%, 60% og 10% mangler pga vekting.) Den som styrer vektingen kan derfor påvirke en karakter opp til 20% begge veier på en sluttkarakter.</li>

<li><b>Kriteriebasert vurdering:</b> Dette er den aller enkleste vurderingsformen å bruke (selv om den ikke er enklest å sette opp). Innleveringen blir her vurdert opp mot en rekke utsagn. Den som vurderer velger hvilket utsagn som passer best til innleveringen. Karakteren bestemmes av en "Kriterietabell" som gir en antatt karakter for hvert kriterium. F.eks. kan en innlevering settes opp med fem vurderingsutsagn. Den som vurderer må velge det utsagnet som passer best. Som ved avviksbasert vurdering kan læreren justere antatt karakter med opptil 20% i den endelige karakteren.</li>

<li><b>Rubrikk:</b> Dette er tilsvarende Kriteriebasert vurdering, men her settes det opp mange sett kriterier. Hver av dem dekker et bestemt aspekt ved innleveringen og kan ha opptil fem kriterieutsagn hver. Hvert sett av kriterier kan vektes for seg og karakteren beregnes  ut i fra kombinasjonen av valgte utsagn fra hvert set. Læreren har <b>ingen</b> mulighet til å justere karakteren til slutt for denne vurderingstypen.</li>
</ol>