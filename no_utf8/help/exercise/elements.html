<h1>Vurderingskriterier</h1>

<p>For å lette vurderingsarbeidet bør en Øvelse inneholde et passende antall vurderingskriterier. Hvert kriterie bør omfatte en egenskap ved det innleverte arbeidet. Det er ganske vanlig med 5-15 vurderingskriterier som skal kommenteres og vurderes - hvor mange avhenger selvsagt av kompleksiteten og størrelsen på innleveringen. Det er tillatt med bare ett vurderingskriterium og da blir vurderingen som en ordinær Moodle innlevering.</p>

<p>Kriterietype avhenger av din vurderingsstrategi</p>

<p><b>Ingen karakter</b> Kriteriet beskriver en side ved innleveringen. Den som vurderer blir bedt om kommentarer til hvert kriterium. Det er et eget felt for kommentarer.</p>

<p><b>Akkumulerende vurdering.</b> Elementene har følgende tre funksjoner:</p>
<ol>
<li>BESKRIVELSEN av vurderingskriteriet. Denne bør gjøre det klart hvilke sider av innleveringen som vurderes. Er det en kvalitativ vurdering er det nyttig og gi noen detaljerte vurderingsbegrep som f.eks. "Utmerket", "Middels" og "Dårlig".</li>

<li><p>Hvilken VURDERINGSSKALA som skal brukes. Det er et antall forhåndsdefinerte skalaer som spenner fra Ja/nei via graderte tallskalaer til en komplett prosentskala. Hvert vurderingskriterium kan ha sin egen skala som passer til det som skal vurderes. Merk at valg av skala ikke sier noe om hvor viktig dette elementet er i forhold til andre. En to-poengs skala har samme innvirkning på samlet karakter som en 100%-skala dersom de er gitt samme vekting...</p>

    <p>Dersom det er satt opp egendefinerte skalaer i kurset kan disse benyttes. Merk likevel at slike blir brukt som en gradert skala og det er bare første og siste element i skalaen som vises. Et eksempel: Dersom skalaen "Veldig våt, Våt, Fuktig, Tørr" er opprettet i kurset vises denne som en firepunkters skala med "Veldig våt" i den ene enden av skalaen og "Tørr" som den andre ytterligheten.</p></li>

<li>VEKTINGEN av vurderingskriteriet. Som standard er alle kriteriene gitt samme vekting når samlet karakter skal beregnes. Vekting kan gis negative verdier - dette er foreløpig en eksperimentell funksjon.</li>
</ol>
<p><b>Avviksbasert vurdering.</b> Elementene vil normalt beskrive hva som skal være med i innleveringen. Vurderingen baseres på om disse sidene ved innleveringen er å finne eller ikke. Det må fremgå om alle elementer skal være med og hva vurderingen blir om en mangler, to mangler osv... Dersom noen elementer er viktigere enn andre bør de vektes tilsvarende. Den endelige karakteren beregnes på grunnlag av hvor stor avviket er. Læreren kan alltid justere noe på de beregnede karakterene.
</p>

<p><b>Kriteriebasert vurdering.</b> Vurderingselementet blir gitt et sett utsagn som kan brukes til å gradere innleveringen. Hvert utsagn kan være kumulative eller stå for seg selv. Læreren må velge hvilket utsagn som beskriver ønsket vurderingskriterium best. Læreren må også koble utsagnene til en gradert skala. Vanligvis ordnes utsagnene under hverandre etter synkende verdi. Læreren kan gjøre mindre justeringer på karakterene til slutt.</p>

<p><b>Rubrikkvurdering</b> Dette er tilsvarende kriteriebasert vurdering, men her er det mer enn ett kritiere. En antall kriterier gis egne parametre. Innen hvert kriterie kan  det være opptil fem utsagn. Antall kriterier kan variere fra vurdering til vurdering. Når du legger inn utsagnene på hvert kriterium vil blankt felt til høyre angi at dette var siste utsagn for dette kriteriet. Dette fordi noen har to utsagn, andre fire osv. Hvert kriterium kan vektes fra 0 til 4. Karakteren for innleveringen er en vektet sum av alle disse delverdiene.</p>