<h1>Analiza pytań</h1>
<p>
Tabela przedstawia zestawienie odpowiedzi uczestników na poszczególne pytania quizu w formie przydatnej do analizy i oceny przydatności pytań w procesie oceniania. Użyto tu parametrów statystycznych znanych z klasycznej teorii testów.(ref.1)</p>

<p><b>Częstość</b></p>
Częstość jest licznikiem oznaczającym, ile razy dany wariant odpowiedzi był wybrany.
Po podzieleniu przez ilość wszystkich udzielonych odpowiedzi na pytanie daje nam to częstość względną, wyrażoną w [%]

<p><b>Łatwość (czyli % poprawnych)</b></p>

<p>Jest on miarą trudności pytania dla uczestników quizu. Jest obliczany jako:

<br>FI=X<sub>średnie</sub>/X<sub>max</sub> <br>
gdzie X<sub>średnie</sub> jest średnią punktacji otrzymanej przez wszystkich użytkowników odpowiadających na dane pytanie, a X<sub>max</sub> jest maksymalna punktacji możliwa dla tego pytania.
<br>Jeśli pytanie ma tylko dwie możliwości odpowiedzi (prawidłowo/nieprawidłowo), parametr odpowiadać będzie procentowi użytkowników, którzy odpowiedzieli na pytanie prawidłowo.</p>
</p>
<p><b>Odchylenie standardowe (SD)</b</p>

Ten parametr ukazuje rozkład odpowiedzi udzielonych przez użytkowników. Jeśli wszyscy użytkownicy odpowiedzą tak samo, wówczas SD=0. SD jest obliczane jako standardowe odchylenie zbioru względnych punktacji (czyli otrzymane/maksymalne) poszczególnych użytkowników dla danego pytania.
</p>

<p><b>Wskaźnik dyskryminacji (DI)</b></p>
<p>
Ten wskaźnik ma na celu oszacowanie, na ile precyzyjnie dane pytanie rozróżnia uczestników na dobrze i źle przygotowanych. Ten parametr jest liczony następująco: uczestnicy quizu dzieleni są na 3 grupy: najlepszych, średnich i najgorszych, wg wyników <i>całego</i> quizu. Następnie obliczane są średnie punktacje otrzymane za to pytanie przez grupę najlepszych i najgorszych (wyniki środkowych nie są istotne) i liczona jest różnica średnich. Matematyczna formuła jest następująca:

<br/>DI=(X<sub>najlepszych</sub>-X<sub>najgorszych</sub>)/N
<br>gdzie X<sub>najlepszych</sub> jest sumą względnych punktacji (otrzymane/maksymalne) uzyskanych za to pytanie przez "górną" 1/3 użytkowników - mających najwyższe wyniki w całym quizie (np. liczba poprawnych odpowiedzi w tej grupie), a X<sub>najgorszych</sub> jest analogiczną sumą dla użytkowników z "dolnej" 1/3 w całym quizie.
</p><p>
Wartość tego parametru mieści się pomiędzy +1 i &#8211;1. jeśli wskaźnik spada poniżej 0.0 oznacza to, że słabi uczestnicy lepiej odpowiadają na to pytanie, niż lepsi uczestnicy. Takie pytania powinny zostać uznane za bezwartościowe. W rzeczywistości obniżają one dokładność całościowego wyniku quizu.
</p>
<p><b>Współczynnik dyskryminacji (DC)</b></p>
<p>
Jest to kolejna miara dla rozróżnienia uczniów zdolnych od słabszych.<br/>
Współczynnik dyskryminacji jest obliczany jako korelacja pomiędzy punktacją za dane pytanie, a wynikiem całego quizu. Oto formuła:
<br/>
DC=Suma(xy)/(N*S<sub>x</sub>*S<sub>y</sub>)
<br/>
gdzie Suma(xy) jest sumą iloczynów odchyleń wyniku dla danego pytania i wyników całego quizu.<br/>
N jest liczbą odpowiedzi udzielonych na dane pytanie.<br/>
S<sub>x</sub> jest odchyleniem standardowym względnej punktacji dla danego pytania.<br/>
S<sub>y</sub> jest odchyleniem standardowym wyników quizu jako całości.</p>
<p>
Wartość tego parametru również mieści się pomiędzy +1 i &#8211;1. Wartości dodatnie wskazują pytania, na które najlepiej odpowiadali uczniowie dobrze przygotowani, podczas gdy ujemne wskazują pytania, na które najlepiej odpowiadali uczniowie z najgorszymi wynikami. Pytania z ujemnymi DC stanowią trudność właśnie dla najzdolniejszych - zatem coś tu nie jest w porządku.
Takie pytania pogarszają wyniki najlepszym i zaciemniają obraz wyników nauki. Należy usuwać takie pytania.<br/>
Zauważmy, że jeśli wszyscy uczestnicy odpowiedzą na pytanie identycznie, s<sub>x</sub> wyniesie 0 i współczynnika nie da się wyliczyć. Wtedy DC przyjmuje specjalną wartość -999.00
<br/>
Przewaga współczynnika dyskryminacji nad wskaźnikiem dyskryminacji jest taka, że DC zależy od wyników <i>całej</i> grupy uczącej się, a nie tylko jednej trzeciej grupy najzdolniejszych i jednej trzeciej najmniej zdolnych. Dlatego też ten parametr lepiej określa przydatność pytania.
</p>