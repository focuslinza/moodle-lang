<h1>Απαίτηση βαθμού</h1>

<p>
Όταν αυτή η επιλογή είναι ενεργοποιημένη, οι μαθητές υποχρεούνται να λάβουν βαθμό στη δραστηριότητα προκειμένου να την ολοκληρώσουν. Για παράδειγμα, ένα quiz θα σημειωθεί ως ολοκληρωμένο μόλις ο χρήστης το υποβάλει. 
</p>

<p>
Δεν έχει σημασία η επίδοση του μαθητή. Η απόδοση οποιουδήποτε βαθμού θα σημειώσει τη δραστηριότητα ως ολοκληρωμένη.
</p>

<h2>Διαχωρισμός μεταξύ επιτυχίας και αποτυχίας</h2>

<p>
Είναι δυνατό να γίνει διαχωρισμός μεταξύ βαθμού "επιτυχίας" και "αποτυχίας", έτσι ώστε η δραστηριότητα να γίνεται "ολοκληρωμένη, επιτυχημένη" ή "ολοκληρωμένη, αποτυχημένη" αντί για απλώς "ολοκληρωμένη". Αυτά τα αποτελέσματα εμφανίζουν διαφορετικό εικονίδιο και κείμενο.
</p>

<p>
Για να ρυθμίσετε αυτήν την επιλογή, πρέπει να ορίσετε τη βάση για το βαθμό αυτής της δραστηριότητας:
</p>

<ol>
<li>Πηγαίνετε στο βαθμολόγιο του μαθήματος πατώντας στο σύνδεσμο "Βαθμοί" στο μπλοκ διαχείρισης του μαθήματος.</li>
<li>Από την αναδυόμενη λίστα "Επιλογή ενέργειας", επιλέξτε "Κατηγορίες και αντικείμενα".</li>
<li>Πατήστε το εικονίδιο Επεξεργασία δίπλα στο βαθμολογημένο αντικείμενο αυτής της δραστηριότητας.</li>
<li>Ενεργοποιήστε το "Εμφάνιση Προχωρημένων".</li>
<li>Εισάγετε ένα βαθμό (πχ. 5.0) στο κουτί "Βαθμός βάσης".</li>
</ol>

<p>
Μόλις το κάνετε αυτό, οποιοσδήπτοε υποβάλει το quiz θα λάβει είτε το εικονίδιο επιτυχίας είτε το εικονίδιο αποτυχίας. Αν το quiz μπορεί να συμπληρωθεί πολλές φορές από ένα χρήστη, το εικονίδιο ολοκλήρωσης θα ενημερώνεται αυτόματα με κάθε νέο βαθμό.
</p>

<p>
Υπάρχει ένας περιορισμός: αυτό δουλεύει μόνο όταν οι βαθμοί είναι άμεσα εμφανίσιμοι στους μαθητές. Ο βαθμός δεν θα πρέπει να είναι μόνιμα κρυμμένος, ή κρυμμένος μέχρι μία συγκεκριμένη ημερομηνία. Αν ο βαθμός είναι κρυμμένος, τότε μόνο το τυπικό "ολοκληρωμένο" θα εμφανίζεται - ακόμα και όταν η ημερομηνία απόκρυψης έχει περάσει.
</p>