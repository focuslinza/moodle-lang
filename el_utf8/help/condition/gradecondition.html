<h1>Συνθήκη βαθμού</h1>

<p>
Μπορείτε να ορίσετε μία συνθήκη για κάθε βαθμό σε ένα μάθημα: το συνολικό βαθμό του μαθήματος, το βαθμό για μία δραστηριότητα ή κάποιον ειδικό βαθμό που ορίσατε εσείς.
</p>

<p>
Μπορείτε να εισάγετε μία ελάχιστη τιμή (&ge;), μία μέγιστη τιμή (&lt;), και τα δύο, ή κανένα. Η δραστηριότητα θα εμφανιστεί μόνο αν ο μαθητής έχει μία τιμή για το συγκεκριμένο βαθμό και αν αυτή βρίσκεται μέσα στα ορισμένα διαστήματα.
</p> 

<p>
Μπορείτε να προσθέσετε περισσότερες από μία συνθήκες για ένα βαθμό. Όλες οι συνθήκες θα πρέπει να ισχύουν προκειμένου να εμφανιστεί η δραστηριότητα.
</p>

<ul>
<li>Οι αριθμοί των διαστημάτων μπορεί να είναι κλασματικοί (μέχρι πέντε δεκαδικά ψηφία) αν κριθεί απαραίτητο.</li>
<li>Να είστε ιδιαίτερα προσεκτικοί με τη μέγιστη τιμή. Αν το μέγιστο είναι το 7, τότε ένας μαθητής με βαθμό ακριβώς 7 δε θα δει τη δραστηριότητα. Θα πρέπει να ορίσετε ως μέγιστο το 7.01 αν θέλετε να συμπεριλάβετε και το 7.</li>
<li>Αν δημιουργείτε διαφορετικές δραστηριότητες που εμφανίζονται με βάση διαστήματα βαθμών, χρησιμοποιήστε τον ίδιο βαθμό ως μέγιστη τιμή μίας δραστηριότητας και ως ελάχιστη τιμή της επόμενής της. Για παράδειγμα, μπορείτε να δημιουργήσετε μία δραστηριότητα με μέγιστη τιμή το 7 και μία άλλη με ελάχιστη τιμή το 7. Η πρώτη θα εμφανιστεί σε όσους έχουν βαθμό από 0 μέχρι 6.99999 και η δεύτερη σε όσους έχουν βαθμό από 7.00000 μέχρι 10. Αυτό εξασφαλίζει ότι όλοι όσοι έχουν έναν βαθμό θα δουν τη μία ή την άλλη.</li>
</ul>
