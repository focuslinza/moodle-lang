
<h2>Εγκαθιστώντας το Moodle</h2>
<p>Αυτός ο οδηγός εξηγεί πως να εγκαταστήσετε το Moodle για πρώτη φορά. Εδώ περιγράφονται με αρκετές λεπτομέρειες μερικά απο τα βήματα εγκατάστασης, στην προσπάθεια να καλυφθεί μια μεγάλη ποικιλία απο μικροδιαφορές που υπάρχουν μεταξύ των ρυθμίσεων των web server, για αυτό το λόγο αυτό το έγγραφο μπορεί να φαίνεται μεγάλο και πολύπλοκο. Μην απογοητεύεστε απο αυτό.</p>
<p>Κοιτάξτε με την ησυχία σας αυτό το έγγραφο προσεκτικά - αυτό θα σας εξοικονομήσει χρόνο αργότερα.</p>
<p>Τομείς αυτού του εγγράφου:</p>
<ol>
  <li><a href="#requirements">Απαιτήσεις</a></li>
  <li><a href="#downloading">Φόρτωση</a></li>
  <li><a href="#site">Δομή του δικτυακού τόπου</a></li>
  <li><a href="#data">Δημιουργώντας ένα κατάλογο δεδομένων</a></li>
  <li><a href="#database">Δημιουργώντας την βάση δεδομένων</a></li>
  <li><a href="#webserver">Ελέγχοντας τις ρυθμίσεις του web server</a></li>
  <li><a href="#config">Αλλάζοντας το config.php</a></li>
  <li><a href="#admin">Πηγαίνοντας στην σελίδα του διαχειριστή</a></li>
  <li><a href="#cron">Ρυθμίζοντας το cron</a></li>
  <li><a href="#course">Δημιουργία ενός καινούργιου μαθήματος</a></li>
</ol>
<h3><a name="requirements"></a>1. Απαιτήσεις</h3>
<blockquote>
  <p>Το Moodle αρχικά δημιουργήθηκε σε Linux χρησιμοποιόντας PHP, Apache και MySQL, και ελέγχθηκε συστηματικά 
    με την PostgreSQL και σε περιβάλλοντα Windows XP και Mac OS X.</p>
  <p>Όλα όσα χρειάζεστε είναι:</p>
  <ol>
    <li>Ένα περιβάλλον που να δουλεύει <a href="http://www.php.net/">PHP</a> (έκδοση 
      4.1.0 ή μεταγενέστερη), με τα ακόλουθα χαρακτηριστικά ενεργοποιημένα (οι περισσότερες εγκαταστάσεις της PHP 
      αυτό τον καιρό θα πρέπει να τα έχουν όλα αυτα):
      <ul>
      <li><a href="http://www.boutell.com/gd/">Βιβλιοθήκη GD</a> με υποστήριξη για JPG και PNG formats</li>
      <li>Υποστήριξη για Sessions</li>
      <li>Να επιτρέπεται η μεταφόρτωση αρχείων</li>
      </ul>
</li>
    <li>Ένα διακομιστή βάσεων δεδομένων που δουλεύει: Προτίμηση για <a href="http://www.mysql.com/">MySQL</a> ή 
    <a href="http://www.postgresql.org/">PostgreSQL</a>. (MSSQL, Oracle, Interbase, Foxpro, Access, ADO, Sybase, DB2 ή ODBC 
    θεωρητικά υποστηρίζονται αλλά απαιτούν από εσας να φτιάξετε "με το χέρι" τους πίνακες της βάσης δεδομένων που χρειάζονται).</li>
  </ol>
  <p>Σε μια πλατφόρμα Windows, ο γρηγορότερος τρόπος για να ικανοποιηθούν αυτές οι απαιτήσεις είναι να 
    κατεβάσετε το <a href="http://www.foxserv.net/">FoxServ</a>, 
    ή <a href="http://www.easyphp.org/">EasyPHP</a> τα οποία θα εγκαταστήσουν τον Apache, 
    την PHP, και την MySQL για εσάς. Σιγουρευτείτε ότι έχετε ενεργοποιήσει το GD module για να μπορεί το Moodle να επεξεργάζεται 
    εικόνες - θα πρέπει να αλλάξετε το αρχείο php.ini και να αφαιρέσετε τα σχόλια (;) από αυτή την γραμμή :
    'extension=php_gd.dll'. Θα πρέπει να διορθώσετε και τον κατάλογο για τα session.save_path - αντί για το προεπιλεγμένο "/tmp" 
    χρησιμοποιήστε ένα φάκελο των Windows όπως π.χ. "c:/temp".</p>

  <p>Στα Mac OS X συνιστάται ανεπιφύλακτα το <a href="http://fink.sourceforge.net/">fink project</a> 
    σαν ένα τρόπο για να κατεβάζετε εύκολα συντηρίσιμα πακέτα για όλα αυτά.  Αν δεν είστε τόσο εξοικειωμένος με τη γραμμή 
    εντολών τότε το να κατεβάστε το <a href="http://www.entropy.ch/software/macosx/php/">Marc Liyanage's PHP Apache Module</a> 
    είναι ο ευκολότερος τρόπος για να κάνετε την PHP να τρέχει σε ένα νέο Mac OS X server.</p>

  <p>Αν είστε σε Linux ή κάποιο άλλο Unix τότε μάλλον μπορείτε να τα κάνετε όλα αυτά μονοι σας! ;-) </p>

</blockquote>
<p>&nbsp;</p>
<h3><a name="downloading"></a>2. Download</h3>
<blockquote>
  <p>Υπάρχουν δυο τρόποι για να πάρετε το Moodle, σαν ένα συμπιεσμένο αρχείο ή μέσω του CVS. Αυτα εξηγούνται 
    με λεπτομέρειες στην σελίδα για το download στον σύνδεσμο <a href="http://moodle.com/">http://moodle.com/</a></p>
  <p>Αφού κατεβάσετε και αποσυμπιέσετε το αρχείο, ή ελέγξετε τα αρχεία μέσω του CVS, θα έχετε ένα κατάλογο με το όνομα 
    &quot;moodle&quot;, να περιέχει ένα αριθμό απο αρχεία και φακέλους. </p>
  <p>Μπορείτε είτε να τοποθετήσετε όλο τον κατάλογο στο κατάλογο των εγγράφων του web server σας, όπου σε αυτή την περίπτωση 
    η ιστοσελίδα θα βρίσκεται στην διεύθυνση <b>http://yourwebserver.com/moodle</b>, ή να αντιγράψετε όλο το περιεχόμενο απευθείας
    στον κατάλογο των εγγράφων του web server σας, οπότε σε αυτή την περίπτωση η ιστοσελίδα θα βρίσκεται στην διεύθυνση 
    <b>http://yourwebserver.com</b>.</p>
</blockquote>
<p>&nbsp;</p>
<h3><a name="site"></a>3. Δομή του δικτυακού τόπου</h3>
<blockquote>
  <p>Αυτή μια γρήγορη περίληψη των περιεχομένων του καταλόγου του Moodle, για να σας βοηθήσει να προσανατολιστείτε :</p>
  <blockquote>
    <p>config.php - Το μόνο αρχείο που χρειάζεται να αλλάξετε για να αρχίσετε<br />
      version.php - καθορίζει την τρέχουσα έκδοση του κώδικα του Moodle<br />
      index.php - Η πρώτη σελίδα του δικτυακού τόπου</p>
    <ul>
      <li>admin/ - κώδικας για να διαχειρίζεστε όλο τον server </li>
      <li>auth/ - υπομονάδες αρθρωμάτων για την πιστοποίηση των χρηστών</li>
      <li>course/ - κώδικας για να εμφανίζει αλλά και για να διαχειρίζεστε τα μαθήματα</li>
      <li>doc/ - έγγραφα βοήθειας για το Moodle (π.χ. αυτή η σελίδα)</li>
      <li>files/ - κώδικας για να εμφανίζει και να διαχειρίζεστε τα αρχεία που γίνονται upload</li>
      <li>lang/ - κείμενα σε διάφορες γλώσσες, ένας κατάλογος για κάθε γλώσσα </li>
      <li>lib/ - βιβλιοθήκες του πηγαίου κώδικα του Moodle </li>
      <li>login/ - κώδικας για να διαχειρίζεστε την δημιουργία λογαριασμών και συνδέσεων </li>
      <li>mod/ - όλα τα αρθρώματα για τα μαθήματα του Moodle</li>
      <li>pix/ - δημιουργία γραφικών του δικτυακού τόπου </li>
      <li>theme/ - πακέτα θεμάτων για να αλλάζετε την εμφάνιση του δικτυακού τόπου</li>
      <li>user/ - κώδικας για να εμφανίζει και να διαχειρίζεστε τους χρήστες</li>
    </ul>
    <p>&nbsp;</p>
  </blockquote>
</blockquote>
<h3><a name="data"></a>4. Δημιουργώντας ένα κατάλογο δεδομένων</h3>
<blockquote>
  <p>Το Moodle χρειάζεται επίσης χώρο στο σκληρό σας δίσκο για να αποθηκεύει τα αρχεία που γίνονται upload, 
    όπως έγγραφα για τα μαθήματα και φωτογραφίες χρηστών.</p>

  <p>Δημιουργήστε κάπου ένα κατάλογο για αυτό τον σκοπό.  Για λόγους ασφαλείας είναι προτιμότερο αυτός ο κατάλογος να 
     ΜΗΝ είναι προσβάσιμος απευθείας μέσω του δικτύου. Ο ευκολότερος τρόπος να το κάνετε αυτό είναι απλά να το τοποθετήσετε
     έξω από το web directory, αλλίως προστατέψτε το δημιουργώντας ένα αρχείο μέσα στον κατάλογο που να ονομάζεται 
     .htaccess, και να περιέχει αυτή την γραμμή:
  <blockquote>
     <pre>deny from all<br />AllowOverride None</pre>
  </blockquote>
  
  <p>Για να βεβαιωθείτε οτι το Moodle μπορεί να αποθηκεύει τα αρχεία που μεταφορτώνονται σε αυτό τον κατάλογο, ελέγξτε ότι 
    ο διακομιστής σας (π.χ. ο Apache) έχει δικαιώματα να γράφει σε αυτόν τον κατάλογο. Σε μηχανήματα Unix, αυτό σημαίνει 
    οτι θα πρέπει να θέσετε ο ιδιοκτήτης του καταλόγου αυτού να είναι κάτι όπως &quot;nobody&quot; ή &quot;apache&quot;.</p>

  <p>Σε πολλόυς διακομιστές που μοιράζουν φιλοξενία, θα πρέπει να περιορίσετε την πρόσβαση σε όλα τα αρχεία στο "group" σας 
     (για να αποτρέψετε άλλους πελάτες του διακομιστή να προσπελαύνουν ή να αλλάζουν τα αρχεία σας), αλλά να δώσετε πλήρη 
     δικαιώματα ανάγνωσης/εγγραφής σε όλους τους άλλους (το οποίο θα επιτρέψει στον web server να έχει πρόσβαση στα αρχεία
     σας). Μιλήστε με τον διαχειριστή του server αν έχετε προβλήματα ώστε να τα ρυθμίσετε όλα αυτά με ασφάλεια.</p>

</blockquote>
<p>&nbsp;</p>
<h3><a name="database"></a>5. Δημιουργώντας την Βάση Δεδομένων</h3>
<blockquote>
<p>Χρειάζεται να δημιουργήσετε μια άδεια βάση δεδομένων (π.χ. "moodle") στο σύστημα βάσης δεδομένων που έχετε 
    μαζί με ενα ειδικό χρήστη (π.χ. "moodleuser") ο οποίος θα έχει πρόσβαση στην βάση δεδομένων 
    (αλλά ΜΟΝΟ σε αυτή την βάση δεδομένων). Μπορείτε να χρησιμοποιήσετε τον χρήστη  "root" αν θέλετε, αλλά αυτό
    δεν συνίσταται για ένα σύστημα παραγωγής: Εάν hackers καταφέρουν να βρούν τον κωδικό πρόσβασης τότε όλο το 
    σύστημα της βάσης δεδομένων σας βρίσκεται σε κίνδυνο, και όχι μόνο μια βάση δεδομένων.
</p>
  <p>Παραδείγματα σε γραμμή εντολών για MySQL: </p>
  <pre>
   # mysql -u root -p
   > CREATE DATABASE moodle; 
   > GRANT SELECT,INSERT,UPDATE,DELETE,CREATE,DROP,INDEX,ALTER ON moodle.* 
           TO moodleuser@localhost IDENTIFIED BY 'yourpassword'; 
   > quit 
   # mysqladmin -p reload
</pre>
  <p>Παραδείγματα σε command line για PostgreSQL: </p>
  <pre>
   # su - postgres
   > psql -c "create user moodleuser createdb;" template1
   > psql -c "create database moodle;" -U moodleuser template1
   > psql -c "alter user moodleuser nocreatedb;" template1
</pre>
  <p>(Για την MySQL συστήνω ανεπιφύλακτα την χρήση του <a href="http://phpmyadmin.sourceforge.net/">phpMyAdmin</a> 
    για να διαχειρίζεστε τις βάσεις δεδομένων σας).</p>
<p>Από την έκδοση 1.0.8, το Moodle υποστηρίζει πλέον προθέματα πινάκων, οπότε έτσι μπορείτε να μοιράσετε με ασφάλεια 
   μια βάση δεδομένων με πίνακες απο άλλη εφαρμογή.</p>
</blockquote>
<p>&nbsp;</p>
<h3><a name="webserver" id="webserver"></a>6. Ελέγχοντας τις ρυθμίσεις του web server</h3>
<blockquote>
  <p>Καταρχήν, βεβαιωθείτε οτι ο web server σας είναι ρυθμισμένος να χρησιμοποιεί το index.php σαν την προεπιλεγμένη 
    σελίδα (ίσως μαζί με την index.html, default.htm κτλ).</p>
  <p>Στον Apache, αυτό γίνεται χρησιμοποιώντας μια παράμετρο DirectoryIndex στο αρχείο httpd.conf του Apache.
    Το δικό μου μοιάζει με :</p>
  <blockquote>
    <pre><strong>DirectoryIndex</strong> index.php index.html index.htm </pre>
  </blockquote>
  <p>Απλά βεβαιωθείτε ότι το index.php είναι στην λίστα (είναι προτιμότερο να είναι στην αρχή της λίστας, για αποδοτικότητα).</p>
  <p>Έπειτα, το Moodle απαιτέι ένα αριθμό απο ρυθμίσεις της PHP να είναι ενεργές για να δουλέψει.
     <b>Στους περισσότερους διακομιστές αυτές θα είναι ήδη οι προεπιλεγμένες ρυθμίσεις.</b> Παρόλα αυτά μερικοί PHP servers 
     (και μερικές απο τις πιο πρόσφατες εκδόσεις της PHP) μπορεί να έχουν ρυθμίσει τα πράγματα λίγο διαφορετικά. Αυτά ορίζονται 
     στο αρχείο ρυθμίσεων της PHP (συνήθως ονομάζεται php.ini):</p>
  <blockquote>
<pre>file_uploads = 1
    magic_quotes_gpc = 1
    short_open_tag = 1
    session.auto_start = 0
</pre>
  </blockquote>
  <p>Αν δεν έχετε πρόσβαση στο αρχείο httpd.conf ή στο php.ini στον server σας, ή αν έχετε το Moodle σε ένα server μαζί με
     άλλες εφαρμογές που απαιτούν διαφορετικές ρυθμίσεις, τότε μπορείτε να ΑΓΝΟΗΣΕΤΕ όλες τις προεπιλεγμένες ρυθμίσεις.
     
  <p>Για να το κάνετε αυτό, χρειάζεται να δημιουργήσετε ένα αρχείο που να ονομάζεται <b>.htaccess</b> στο κεντρικό κατάλογο του Moodle το οποίο θα περιέχει ορισμούς για αυτές τις ρυθμίσεις. Αυτό δουλεύει μόνο στους διακομιστές Apache και μόνο όταν το έχουν επιτρέπονται Overrides.
     <blockquote><pre>
DirectoryIndex index.php index.html index.htm
php_value magic_quotes_gpc 1
php_value file_uploads 1
php_value short_open_tag 1
php_value session.auto_start 0</pre></blockquote>
     <p>Μπορείτε επίσης να κάνετε και άλλα πράγματα όπως να καθορίσετε το μεγιστο μέγεθος για τα αρχεία που μεταφορτώνονται:</p>
     <blockquote><pre>
php_value upload_max_filesize 2M
php_value post_max_size 2M
     </pre></blockquote>

  <p>Το πιο εύκολο που μπορείτε να κάνετε είναι απλά να αντιγράψετε το παράδειγμα αρχείου απο τον κατάλογο lib/htaccess 
     και να το αλλάξετε έτσι ώστε να ικανοποιεί τις ανάγκες σας.  Περιέχει περισσότερες πληροφορίες.  Για παράδειγμα, 
     σε ένα shell του Unix:
  <blockquote>
    <pre>cp lib/htaccess .htaccess</pre>
  </blockquote>

</blockquote>
<p>&nbsp;</p>
<h3><a name="config"></a>7. Αλλάζοντας το config.php</h3>
<blockquote>
  <p>Τώρα μπορείτε να αλλάξετε το αρχείο των ρυθμίσεων, <strong>config.php</strong>, χρησιμοποιώντας ένα κειμενογραφο. 
     Αυτό το αρχείο χρησιμοποιείται από όλα τα άλλα αρχεία του Moodle.</p>
  <p>Για να αρχίσετε, κάντε ένα αντίγραφο του αρχείου config-dist.php και ονομάστε το config.php. Το κάνουμε αυτό έτσι 
    ώστε το αρχείο σας config.php να μην αντικατασταθεί σε περίπτωση που αναβαθμίσετε την έκδοση του Moodle 
    κάποια στιγμή αργότερα. </p>
  <p>Αλλάξτε το config.php έτσι ώστε να καθορίσετε τις λεπτομέρειες για την βάση δεδομένων που μόλις ορίσατε (συμπεριλαμβανωμένου 
    και του προθέματος των πινάκων - παρατηρείστε ότι αυτό είναι ΑΠΑΡΑΙΤΗΤΟ για την PostgreSQL), καθώς και την διεύθυνση του δικτυακού τόπου,
    το κατάλογο των αρχείων συστήματος και τον κατάλογο των δεδομένων. 
    Το αρχείο των ρυθμίσεων έχει αναλυτικές οδηγίες.</p>
  <p>Για το υπόλοιπο αυτού του εγγράφου για την εγκατάσταση θα θεωρήσουμε ότι ο δικτυακός τόπος σας είναι στην διεύθυνση: 
    <u>http://example.com/moodle</u></p>
</blockquote>
<p>&nbsp;</p>
<h3><a name="admin"></a>8. Πηγαίνοντας στην σελίδα του διαχειριστή</h3>
<blockquote> 
  <p>Η σελίδα του διαχειριστή θα πρέπει να εμφανίζεται στην διεύθυνση: <u>http://example.com/moodle/admin</u>. 
    Αν προσπαθήσετε να προσπελάσετε την αρχική σελίδα του δικτυακού τόπου θα μεταφερθείτε εκεί αυτόματα έτσι και αλλίως.
    Την πρώτη φορά που θα προσπελάσετε την σελίδα του διαχειριστή, θα δείτε μια GPL συμφωνία με την οποία θα 
    πρέπει να συμφωνήσετε πριν προχωρήσετε με τις ρυθμίσεις.</p>
  <p>(Το Moodle θα προσπαθήσει επίσης να φέρει μερικά cookies στον browser σας.  Αν έχετε ρυθμίσει τον browser 
  σας έτσι ώστε να επιλέγετε εσείς αν θα δέχεστε cookies, τότε θα <b>ΠΡΕΠΕΙ</b>
     να δεχτείτε τα cookies του Moodle, αλλίως το Moodle δεν θα δουλεύει σωστά.)
  <p>Τώρα το Moodle θα αρχίσει να ρυθμίζει την βάση δεδομένων σας και να δημιουργεί τους πίνακες όπου θα αποθηκεύει 
    τα δεδομένα. Πρώτα δημιουργούνται οι κύριοι πίνακες της βάσης δεδομένων. Θα δείτε ένα αριθμό από SQL προτάσεις 
    να ακολουθούνται απο μηνύματα κατάστασης (σε πράσινο ή κόκκινο) που μοιάζουν κάπως έτσι:</p>
  <blockquote> 
    <p>CREATE TABLE course ( id int(10) unsigned NOT NULL auto_increment, category 
      int(10) unsigned NOT NULL default '0', password varchar(50) NOT NULL default 
      '', fullname varchar(254) NOT NULL default '', shortname varchar(15) NOT 
      NULL default '', summary text NOT NULL, format tinyint(4) NOT NULL default 
      '1', teacher varchar(100) NOT NULL default 'Teacher', startdate int(10) 
      unsigned NOT NULL default '0', enddate int(10) unsigned NOT NULL default 
      '0', timemodified int(10) unsigned NOT NULL default '0', PRIMARY KEY (id)) 
      TYPE=MyISAM</p>
    <p><FONT COLOR="#006600">SUCCESS</FONT></p>
    <p>...και ουτο καθ'εξης, ακολουθούμενα από: <FONT COLOR="#FF0000">Main databases set up 
      successfully</FONT>. </p>
  </blockquote>
  <p>Εάν δεν δείτε αυτά , τότε θα πρέπει να έχετε κάποιο πρόβλημα με την βάση δεδομένων σας 
    ή με την διαμόρφωση των ρυθμίσεων που ορίσατε στο αρχείο config.php. Ελέγξτε ότι η PHP 
    δεν είναι στην περιοριστική κατάσταση "safe mode" (εμπορικοί web hosts συχνά έχουν ενεργοποιημένη
    την κατάσταση "safe mode"). Μπορείτε να ελέγξετε τις μεταβλητές της PHP variables δημιουργώντας 
    ένα μικρό αρχείο που να περιέχει &lt;? phpinfo() ?&gt; και να το κοιτάξετε μέσα από ένα browser. 
    Ελέγξτε όλα αυτά και προσπαθείστε ξανά με την σελίδα.</p>
  <p>Κατεβείτε στο κάτω μέρος της σελίδας και πατήστε τον σύνδεσμο &quot;Continue&quot;.</p>
  <p>Στο επόμενο βήμα θα δείτε μια παρόμοια σελίδα όπου θέτει όλους τους πίνακες που απαιτούνται για 
    κάθε άρθρωμα του Moodle. Όπως και πρίν, θα πρέπει να είναι όλα πράσινα.</p>

  <p>Κατεβείτε στο κάτω μέρος της σελίδας και πατήστε τον σύνδεσμο &quot;Continue&quot;.</p>
  
  <p>Θα πρέπει να δείτε μια φόρμα όπου μπορείτε να ορίσετε περισσότερες μεταβλητές που να καθορίζουν 
     την διαδικασία εγκατάστασης, όπως την προεπιλεγμένη γλώσσα, το διακομιστή που φιλοξενεί το SMTP και άλλα.
     Μην ανησυχείτε πάρα πολύ για να έχετε τα πάντα έτοιμα αυτή την στιγμή - μπορείτε πάντα να έρθετε πίσω 
     και να αλλάξετε αυτές τις επιλογές χρησιμοποιώντας το περιβάλλον του διαχειριστή.  Κατεβείτε μέχρι το 
     τέλος της σελίδας και πατήστε &quot;Αποθήκευση αλλαγών&quot;.</p>

  <p>Εάν (και μόνο αν) κολλήσετε σε αυτήν την σελίδα ή την επόμενη, και δεν μπορείτε να συνεχίσετε, 
     τότε ο διακομιστής σας έχει αυτό που είναι γνωστό ως πρόβλημα "buggy referrer". Άυτό είναι εύκολο
     να φτιαχτεί: Απλά αλλάξτε το αρχείο config.php και θέστε την μεταβλητή buggy_referrer σε <i>true</i>, 
     μετά προσπαθήστε ξανά με την σελίδα.</p>

  <p>Η επόμενη σελίδα είναι μια φόρμα όπου μπορείτε να ορίσετε παραμέτρους για το δικτυακό τόπου του Moodle και για την 
     πρώτη σελίδα, όπως το όνομα, το σχήμα η περιγραφή κτλ. 

    Γεμίστε αυτά (μπορείτε πάντα να πάτε πίσω και να τα αλλάξετε αργότερα) και μετά πατήστε 
    &quot;Save changes&quot;.</p>

  <p>Τέλος, θα σας ζητηθεί να δημιουργήσετε ένα χρήστη με διακαιώματα διαχειριστή υψηλότερου επιπέδου 
    για μελλοντική πρόσβαση στις σελίδες του διαχειριστή. Συμπληρώστε τις λεπτομέρειες με το όνομα σας, 
    το email κτλ και μετά πατήστε &quot;Αποθήκευση αλλαγών&quot;. Δεν χρειάζεται να συμπληρώσετε όλα τα πεδία, 
    αλλά αν δεν συμπληρώσετε κάποια σημαντικά πεδία θα ειδοποιηθείτε για αυτά. 
  </p>
  <blockquote> 
    <blockquote> 
      <blockquote> 
        <blockquote> 
          <blockquote>
            <p><strong>Να είστε σίγουροι ότι θυμάστε το όνομα χρήστη και τον κωδικό πρόσβασης που επιλέξατε  
              για τον λογαριασμό του διαχειριστή, καθώς θα είναι απαραίτητος για να έχετε πρόσβαση στην σελίδα 
              του διαχειριστή στο μέλλον.</strong></p>
          </blockquote>
        </blockquote>
      </blockquote>
    </blockquote>
  </blockquote>
  <p>Αν όλα αυτα γίνουν με επιτυχία, θα επιστρέψετε στην κεντρική σελίδα του διαχειριστή, η οποία περιέχει 
    ένα αριθμό απο συνδέσμους οργανωμένους σε ένα μενού (αυτά τα αντικείμενα εμφανίζονται επίσης και στην 
    αρχική σελίδα όταν έχετε μπεί σαν διαχειριστής). Όλη η υπόλοιπη διαχείριση του Moodle μπορεί να γίνει 
    πλέον χρησιμοποιώντας αυτό το μενού, όπως:</p>
  <ul>
    <li>να δημιουργήσετε και να σβήσετε μαθήματα</li>
    <li>να δημιουργήσετε και να αλλάξετε λογαριασμούς χρηστών</li>
    <li>να διαχειριστείτε λογαριασμούς καθηγητών</li>
    <li>να αλλάξετε χαρακτηριστικά του δικτυακού τόπου όπως θέματα κτλ</li>
  </ul>
</blockquote>
<p>&nbsp;</p>
<h3><a name="cron"></a>9. Ρυθμίζοντας το cron</h3>
<blockquote> 
  <p>Μερικά απο τα αρθρώματα του Moodle απαιτούν συνεχόμενους ελέγχους για να πραγματοποιούν αυτά που πρέπει να κάνουν. 
    Για παράδειγμα, το Moodle χρειάζεται να ελέγχει τις ομάδες συζητήσεων ώστε να μπορεί να στέλνει mail αντίγραφα των
    δημοσιεύσεων στους χρήστες που έχουν εγγραφεί.</p>
  <p>Το script που κάνει όλα αυτά βρίσκεται κάτω απο τον κατάλογο του διαχειριστή, και ονομάζεται 
    cron.php. Παρόλα αυτά, δεν μπορεί να τρέξει μόνο του, γιαυτό χρείαζεσται να ορίσετε ένα μηχανισμό 
    όπου αυτό το script μπορεί να τρέχει συχνά (π.χ. κάθε πέντε λεπτά). Αυτό παρέχει ένα 
    &quot;heartbeat&quot; έτσι ώστε το script να μπορεί να εκτελεί λειτουργίες σε περιόδους που ορίζονται 
    από το κάθε άρθρωμα.</p>
  <p>Σημειώστε ότι η μηχανή που θα εκτελεί το cron <b>δεν χρειάζεται να είναι η ίδια μηχανή που τρέχει το 
     Moodle</b>.  Για παράδειγμα, εαν έχετε μια περιορισμένη υπηρεσία φιλοξενίας ιστοσελίδων 
     η οποία δεν έχει το cron, τότε ίσως να επιλέξετε να τρέξετε το cron σε ένα άλλο διακομιστή ή στον υπολογιστή 
     στο σπίτι σας. Αυτό που χρειάζεται είναι το αρχείο cron.php να καλείται κάθε πέντε λεπτά περίπου.</p>
  <p>Πρώτα, ελέγξτε ότι το script δουλεύει τρέχοντας το απευθείας απο το διακομιστή σας:</p>
  <blockquote> 
    <pre>http://example.com/moodle/admin/cron.php</pre>
  </blockquote>
  <p>Τώρα, θα πρέπει να ρυθμίσετε τον τρόπο με τον οποίο θα τρέχει το script αυτόματα και με μια συγκεκριμένη συχνότητα. </p>
  <H4> Τρέχοντας το script από την γραμμή εντολών</H4>
  <p>Καλέιται την σελίδα απο την γραμμή εντολών όπως κάνατε και στο παράδειγμα παραπάνω. 
    Για παράδειγμα, μπορείτε να χρησιμοποιήσετε μια εφαρμογή του Unix όπως η 'wget':</p>
  <blockquote>
    <pre>wget -q -O /dev/null http://example.com/moodle/admin/cron.php</pre>
  </blockquote>
  <p>Σημειώστε οτι σε αυτό το παράδειγμα η εξοδός θα απορρίπτεται (στο /dev/null).</p>
  <p>Το ίδιο πράγμα χρησιμοποιώντας το lynx:</p>
  <blockquote>
    <pre>lynx -dump http://example.com/moodle/admin/cron.php &gt; /dev/null</pre>
  </blockquote>
  <p>Εναλλακτικά μπορείτε να χρησιμοποιήσετε μια έκδοση της PHP που στέκεται και μόνη της, και έχει μεταγλωττιστεί έτσι 
    ώστε να τρέχει σε γραμμή εντολών. Το πλεονέκτημα του να κάνετε το αυτό είναι ότι τα αρχεία ιστορικού (logs) του web server σας 
    δεν γεμίζουν με συνεχείς κλήσεις προς το cron.php. Το μειονέκτημα είναι ότι θα πρέπει να αποκτήσετε πρόσβαση σε έκδοση της 
    PHP που να τρέχει σε γραμμή εντολών.</p>
  <blockquote>
    <pre>/opt/bin/php /web/moodle/admin/cron.php


(Windows) C:\apache\php\php.exe C:\apache\htdocs\moodle\admin\cron.php

</pre>
  </blockquote>
  <h4>Αυτόματος καθορισμός για να τρέχει το script κάθε πέντε λεπτά</h4>
  <p>Σε συστήματα Unix: Χρησιμοποιήστε <b>cron</b>. Αλλάξτε τις ρυθμίσεις του cron settings από την γραμμή εντολών 
    χρησιμοποιώντας &quot;crontab -e&quot; και προσθέστε μια γραμμή σαν:</p>
  <blockquote>
    <pre>*/5 * * * * wget -q -O /dev/null http://example.com/moodle/admin/cron.php</pre>
  </blockquote>
  <p>Σε συστήματα Windows: Ο απλούστερος τρόπος είναι να χρησιμοποιήσετε το πακέτο
    <a title="Click to download this package (150k)" href="http://moodle.com/download/moodle-cron-for-windows.zip">
    moodle-cron-for-windows.zip</a> το οποίο κάνει όλη αυτή την διαδικασία πολύ πιο έυκολη. Μπορείτε επίσης να 
    πειραματηστείτε χρησιμοποιώντας το built-in χαρακτηριστικό των Windows για "Scheduled Tasks".</p>
</blockquote>
<h3><a name="course"></a>10. Δημιουργία ενός καινούργιου μαθήματος</h3>
<blockquote>
  <p>Τώρα που το Moodle τρέχει κανονικά, μπορείτε να δημιουργήσετε ένα μάθημα. </p>
  <p>Επιλέξτε &quot;Δημιουργία νέου μαθήματος&quot; από την σελίδα του διαχειριστή (ή απο τους συνδέσμουε 
    για τον διαχειριστή στην αρχική σελίδα).</p>
  <p>Συμπληρώστε την φόρμα, δώστε ιδιαίτερη προσοχή στο σχήμα του μαθήματος. Δεν χρειάζεται να ανησυχείτε πάρα πολύ
    για τις λεπτομέρειες σε αυτό το στάδιο, αφού όλα μπορούν να αλλάξουν αργότερα από τον καθηγητή.</p>
  <p>Πατήστε &quot;Save changes&quot;, και θα οδηγηθείτε σε μια καινούργια φόρμα όπου 
    μπορείτε να αναθέσετε καθηγητές στα μαθήματα. Μπορείτε να προσθέσετε μόνο υπάρχοντες λογαριασμούς χρηστών 
    απο αυτή την φόρμα - εάν θέλετε να δημιουργήσετε ένα καινούργιο λογαριασμό καθηγητή τότε, είτε ρωτήστε τον καθηγητή 
    να δημιουργήσει έναν για αυτούς (δείτε την σελίδα εγγραφής), είτε δημιουργήστε έναν χρησιμοποιώντας το 
    &quot;Add a new user&quot; στην σελίδα του διαχειριστή.</p>
  <p>Μόλις γίνει, το μάθημα είναι έτοιμο να προσαρμοστεί στις απαιτήσεις σας, και είναι προσβάσιμο μέσω 
   του συνδέσμου &quot;Courses&quot; στην αρχική σελίδα.</p>
  <p>Δείτε το &quot;<a href="./?file=teacher.html">Αναλυτικο Οδηγό</a>&quot; για περισσότερες πληροφορίες στην 
    κατασκευή των μαθημάτων.</p>
</blockquote>
