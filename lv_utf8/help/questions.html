<h1>Jautājumi</h1>

<p>Labs veids kā palīdzēt cilvēkiem domāt par tēmu ir uzdot par to jautājumus. Labs jautājums mums var palīdzēt salikt kopā faktus, izvērtēt mūsu pašreizējās idejas un radīt jaunas.</p>

<p>Jautājumu uzdošana ar mērķi palīdzēt citiem mācīties ir pazīstama kā <i>Sokrātiskā izjautāšana</i>, nosaukta pēc Sokrāta no Senās Grieķijas.</p>

<p>Sokrātiskā izjautāšana prasa rūpīgu citas personas uzklausīšanu, lai tas palīdzētu izvērtēt un formulēt palīdzošu jautājumu konstruktīvā un, cerams, bez konfrontācijas veidā.</p>

<p>Šeit ir vairāki šādu jautājumu piemēri:</p>

<!--Hidden comment: Someday I will include a great example dialogue here -->

<h3>Jautājumi precizēšanai</h3>
<ul>
  <li>Ko Jūs domājāt, sakot ______?</li>
  <li>Kāda ir Jūsu galvenā doma?</li>
  <li>Kā _____ ir saistīts ar _____?</li>
  <li>Vai Jūs varētu savu domu izteikt savādāk?</li>
  <li>Precizējat, lūdzu, Jūs domājāt _____ vai _____?</li>
  <li>Kāds tam sakars ar mūsu problēmu/diskusiju/strīda jautājumu?</li>
  <li>Džeina, vai Jūs varat saviem vārdiem apkopot, ko teica Ričards? ... Ričard, vai tas bija tas ko Jūs domājāt?</li>
  <li>Vai Jūs varētu pateikt kādu piemēru?</li>
  <li>Vai _____ varētu būt tam labs piemērs?</li>
</ul>
<h3>Jautājumi, kas pārbauda pieņēmumus</h3>
<ul>
  <li>Kādus pieņēmumus Jūs šeit izdarāt?</li>
  <li>Kādus pieņēmumus šeit izdara Džeina?</li>
  <li>Ko mēs varētu pieņemt tā vietā?</li>
  <li>Man šķiet, ka Jūs pieņemat _____. Vai es Jūs pareizi saprotu?</li>
  <li>Visa Jūsu domu gaita ir balstīta uz pieņēmumu, ka _____. Kāpēc Jums balstāt savu domu gaitu uz _____ un nevis uz _____?</li>
  <li>Šķeit Jūs pieņemat, ka _____. Kā Jūs to pamatojat?</li>
  <li>Vai tas vienmēr ir tā? Kāpēc Jūs domājat, ka šāds pieņēmumus te ir spēkā?</li>
  <li>Kāpēc kāds izdarītu šādu pieņēmumu?</li>
</ul>
<h3>Jautājumi, kas pārbauda pamatojumus un faktus</h3>
<ul>
  <li>Vai Jūs varētu mums izskaidrot savus pamatojumus?</li>
  <li>Kā tas attiecas uz šo gadījumu?</li>
  <li>Vai ir iemesli šaubīties šajā faktā?</li>
  <li>Kurš var zināt vai tas tā ir?</li>
  <li>Ko Jūs atbildētu cilvēkam, kas apgalvotu, ka ____?</li>
  <li>Vai kāds cits varētu sniegt faktus, kas atbalstītu šo viedokli?</li>
  <li>Kā Jūs nonācāt pie šāda secinājuma?</li>
  <li>Kā mēs varam pārliecināties, ka tas ir pareizi? </li>
</ul>
<h3>Jautājumi, kas pārbauda viedokļus vai perspektīvas</h3>
<ul>
  <li>Ko Jūs ar to norādāt?</li>
  <li>Kad Jūs sakāt _____, vai Jūs norādāt, ka _____?</li>
  <li>Bet, ja tas notiktu, kas vēl rezultātā varētu notikt? Kāpēc?</li>
  <li>Kādi tam varētu būt efekti?</li>
  <li>Vai tas noteikti notiktu, vai varbūt tikai varbūt/iespējami notiktu?</li>
  <li>Kāda ir alternatīva?</li>
  <li>Ja _____ un  _____ ir patiesi, tad kas vēl varētu būt patiesi?</li>
  <li>Ja mēs sakām, ka ____ ir ētiski, tad kā ir ar _____? </li>
</ul>
<h3>Jautājumi, kas pārbauda sekas</h3>
<ul>
  <li>Kā mēs varam noskaidrot?</li>
  <li>Kādu uz kāda pieņēmuma šis jautājums balstās?</li>
  <li>Vai _____ uzdotu šo jautājumu savādāk?</li>
  <li>Kā kāds varētu atrisināt šo jautājumu?</li>
  <li>Vai mēs vispār varam šo jautājumu sadalīt?</li>
  <li>Vai šis jautājums ir skaidrs? Vai mēs to saprotam?</li>
  <li>Vai uz šo jatājumu ir viegli vai grūti atbildēt? Kāpēc?</li>
  <li>Vai mēs visi piekrītam, ka šis ir īstais jautājums?</li>
  <li>Lai atbildētu uz šo jautājumu, uz kādiem citiem jautājumiem ir jāatbild vispirms?</li>
  <li>Kā _____ formulētu šo problēmu?</li>
  <li>Kāpēc šī problēma ir svarīga?</li>
  <li>Vai šis jautājums ir vissvarīgākais, vai arī zem tā ir cits jautājums?</li>
  <li>Vai Jūs redzat kā to varētu attiecināt uz ________?</li>
</ul>

<hr />

<font size="1"><i>Jautājumi adoptēti no grāmatas: Paul, R. (1993). Kritiska domāšana: Kā sagatavot studentus ātri mainīgajai pasaulei: Kritiskās domāšanas pamati, Santa Rosa, CA.</i></font>

<p class="moreinfo"><a href="help.php?file=writing.html">Vairāk informācijas par rakstīšanu</a></p>

<p class="moreinfo"><a href="help.php?file=reading.html">Vairāk informācijas par lasīšanu</a></p>