<h1>Otázky</h1>

<p>Dobrý způsob, jak ostatní přimět k přemýšlení o nějakém tématu, je klást
správné otázky. Je-li nám položen dobrý dotaz, musíme spojovat dohromady
informace, vyhodnocovat naše stávající názory a přicházet s novými nápady.</p>

<p>Kladení otázek, které má ostatním pomoci při učení, se říká
<i>Sokratovská</i>, někdy též <i>dialogická metoda</i>. Spočívá v prezentaci
přesně formulovaných otázek učitele žákům, kteří jsou jimi vedeni k vytváření
vlastních, logicky vyvozovaných poznatků.</p>

<p>Sokratovská metoda vyžaduje, abyste ostatní pečlivě poslouchali a otázky
promýšleli a formulovali vstřícně a konstruktivně, a pokud možno
nekonfrontačně.</p>

<p>Uvádíme několik příkladů takových otázek:</p>
<!--Hidden comment: Someday I will include a great example dialogue here -->

<h3>Otázky směřující k vyjasnění/objasnění</h3>

<ul>
  <li>Co myslíš tím, když říkáš ______?</li>

  <li>Co jsi chtěl(a) především říct?</li>

  <li>Jak souvisí _____ s _____?</li>

  <li>Můžeš to říct ještě nějak jinak?</li>

  <li>Nevím, jestli ti rozumím; máš na mysli _____ nebo _____?</li>

  <li>Jak to souvisí s naším problémem/tématem?</li>

  <li>Petře, můžeš vlastními slovy shrnout, co říká Helena? ... Heleno, myslela
  jsi to tak?</li>

  <li>Můžeš mi dát nějaký příklad?</li>

  <li>Mohl by typickým příkladem být třeba _____?</li>
</ul>

<h3>Otázky směřující k nalezení předpokladu</h3>

<ul>
  <li>Z čeho v tomto případě vycházíš?</li>

  <li>Jaká jsou Helenina východiska?</li>

  <li>Z jakých jiných předpokladů bychom mohli vyjít?</li>

  <li>To vypadá, že předpokládáš, že _____. Rozumím tomu dobře?</li>

  <li>Všechny Tvoje argumenty vycházejí z myšlenky, že _____. Proč jsi svoji
  argumentaci založil(a) na _____, a ne na _____?</li>

  <li>To vypadá, že předpokládáš, že _____. Proč myslíš, že to můžeš považovat
  za samozřejmé?</li>

  <li>Platí to vždycky? Proč myslíš, že je tento předpoklad správný?</li>

  <li>Proč by někdo mohl dojít k takové domněnce?</li>
</ul>

<h3>Otázky směřující k nalezení příčin a důkazů</h3>

<ul>
  <li>Můžeš nám vysvětlit své důvody?</li>

  <li>Platí to i v tomto případě?</li>

  <li>Máme důvod pochybovat o tomto důkazu?</li>

  <li>Kdo z nás může říct, že to tak opravdu je?</li>

  <li>Co byste odpověděli někomu, kdo říká, že ____?</li>

  <li>Může ještě někdo podpořit tento pohled na věc?</li>

  <li>Na základě čeho jsi došel k těmto závěrům?</li>

  <li>Jak bychom mohli zjistit, zda je to pravda?</li>
</ul>

<h3>Otázky na různá hlediska a perspektivy</h3>

<ul>
  <li>Co tím chceš říct?</li>

  <li>Když říkáš _____, vyplývá z toho _____?</li>

  <li>Ale kdyby se to stalo, co všechno by se ještě mohlo stát? Proč?</li>

  <li>Jaké další důsledky to může mít?</li>

  <li>Stane se to určitě, nebo jen možná/pravděpodobně?</li>

  <li>Jaká je jiná možnost?</li>

  <li>Platí-li _____ i _____, co ještě může platit?</li>

  <li>Říkáme-li, že ____ je etické, tak co _____?</li>
</ul>

<h3>Otázky zkoumající smysl a důsledky</h3>

<ul>
  <li>Jak to můžeme zjistit?</li>

  <li>Co tato otázka předpokládá?</li>

  <li>Může se _____ zeptat na tuto otázku i jinak?</li>

  <li>Jak by se dala tato otázka vyřešit?</li>

  <li>Můžeme tuto otázku vůbec analyzovat?</li>

  <li>Je tato otázka správná? Rozumíme jí všichni?</li>

  <li>Je lehké na tuto otázku odpovědět? Proč?</li>

  <li>Souhlasíme všichni s tím, že toto je otázka?</li>

  <li>Než odpovíme na tuto otázku, co si musíme nejdřív vyjasnit?</li>

  <li>Jak by _____ vyjádřil tento problém?</li>

  <li>Proč je tento problém důležitý?</li>

  <li>Je toto ta nejdůležitější otázka nebo existuje ještě nějaká jiná,
  skrytá?</li>

  <li>Vidíte, jak toto může souviset s ________?</li>
</ul>
<hr>
<font size="1"><i>Otázky převzaty z knihy Paula, R. (1993).</i></font>
<font size="1"><i>Critical Thinking:</i></font> <font size="1"><i>How To
Prepare Students for a Rapidly Changing World:</i></font> <font size=
"1"><i>Foundation for Critical Thinking, Santa Rosa, CA.</i></font>

<p align="right"><a href="help.php?file=writing.html">Další informace o
psaní</a></p>

<p align="right"><a href="help.php?file=reading.html">Další informace o
čtení</a></p>
