<h1>Obsah protokolu</h1>

<p>Údaje zobrazované v protokolech Hot Potatoes můžete ovlivňovat pomocí
následujících voleb.</p>

<p><b>Typ protokolu</b></p>

<div class="indent">
  <p><b>Přehled</b><br>
  Tento protokol obsahuje seznam pokusů o absolvování testu. Do protokolu jsou
  zahrnuty také nedokončené pokusy, probíhající pokusy zahrnuty nejsou. V
  protokolu se zobrazuje fotografie a jméno uživatele, dosažená známka a hrubý
  skór, a dále čas začátku a doba trvání každého pokusu. Jednotlivé pokusy lze
  podle potřeby vybrat a následně odstranit.</p>

  <p><b>Souhrnná statistika</b><br>
  Tento protokol obsahuje seznam všech dokončených pokusů o absolvování testu.
  Nedokončené a právě probíhající pokusy nejsou do protokolu zahrnuty. V
  protokolu se zobrazuje fotografie a jméno uživatele, dosažená známka a hrubý
  skór za test, a dále hrubý skór za každou otázku ve všech pokusech. Dalšími
  zobrazenými údaji jsou průměrný skór jednotlivých otázek, průměrný skór
  celého testu a průměrná známka celého testu.</p>

  <p><b>Podrobná statistika</b> Tento protokol obsahuje všechny dostupné údaje
  o všech dokončených pokusech. Nedokončené a právě probíhající pokusy nejsou
  do protokolu zahrnuty. Protokol obsahuje následující tabulky:</p>

  <ul>
    <li><a href="help.php?module=hotpot&file=responsestable.html">Odpovědi
    uživatelů</a> &ndash; zde jsou pro každý pokus uvedeny odpovědi uživatelů na
    každou jednotlivou otázku;</li>

    <li><a href="help.php?module=hotpot&file=analysistable.html">Analýza
    odpovědí</a> &ndash; zde jsou uvedeny odpovědi na každou otázku a četnost
    jednotlivých odpovědí.</li>
  </ul>

  <p><b>Podrobný protokol o průchodu</b><br>
  Tento protokol obsahuje podrobné údaje o každém kliknutí každého studenta v
  průběhu všech dokončených pokusů o absolvování testu Hot Potatoes. Protokol
  může být velmi rozsáhlý a je určen ke stažení a k prohlížení v tabulkovém
  procesoru, jako je např. program Microsoft Excel. Podrobné informace o
  jednotlivých údajích zahrnutých do tohoto protokolu lze nalézt v souboru
  nápovědy <a href="help.php?module=hotpot&file=clickreporttable.html">Tabulka
  podrobného protokolu o průchodu</a>.</p>
</div>

<p><b>Výběr kurzu</b></p>

<div class="indent">
  <p><b>Tento kurz</b><br>
  Protokol bude obsahovat odpovědi účastníků aktuálního kurzu.</p>

  <p><b>Všechny moje kurzy</b><br>
  Protokol bude obsahovat odpovědi účastníků všech kurzů, v nichž je daný test
  použit a v nichž jste učitelem. Aby mohl být test použit v několika kurzech,
  musí být umístěn v hlavním adresáři se soubory stránek. <b><i>Tato volba je
  přístupná pouze správcům stránek.</i></b></p>
</div>

<p><b>Výběr uživatelů</b></p>

<div class="indent">
  <p><b>Všichni účastníci</b><br>
  Protokol bude obsahovat odpovědi studentů, učitelů, tvůrců kurzu a správců.
  Budou zahrnuty i odpovědi uživatelů typu "Host".</p>

  <p><b>Studenti</b><br>
  Protokol bude obsahovat odpovědi studentů zapsaných do aktuálního kurzu.
  Odpovědi učitelů nebudou do protokolu zahrnuty.</p>

  <p><b>Jednotlivý student</b><br>
  Protokol bude obsahovat odpovědi jednoho studenta, vybraného ze seznamu všech
  studentů.</p>
</div>

<p><b>Výběr známek</b></p>

<div class="indent">
  <p><b>Všechny pokusy</b><br>
  Protokol bude obsahovat odpovědi ze všech pokusů každého uživatele.</p>

  <p><b>Nejlepší pokus</b><br>
  Protokol bude obsahovat odpovědi pouze toho pokusu, v němž jednotliví
  uživatelé dosáhli nejvyššího skóre.</p>

  <p><b>První pokus</b><br>
  Protokol bude obsahovat pouze odpovědi z prvního pokusu každého
  uživatele.</p>

  <p><b>Poslední pokus</b><br>
  Protokol bude obsahovat pouze odpovědi z posledního pokusu každého
  uživatele.</p>
</div>
