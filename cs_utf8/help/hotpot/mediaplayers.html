<p align="center"><b>Relativní URL, přehrávače multimédií a testy Hot
Potatoes</b></p>

<p><b>Pojmy</b></p>

<div class="indent">
  <p><i>URL (Uniform Resource Locator)</i><br>
  Adresa internetového zdroje, kterým může být např. webová stránka, obrazový
  nebo zvukový soubor ad.</p>

  <p><i>Absolutní URL</i><br>
  URL, které začíná sekvencí "http://", se nazývá absolutní URL. Ať je ho
  použito kdekoliv, vždy odkazuje na tentýž cílový zdroj.</p>

  <p><i>Relativní URL</i><br>
  URL, které není uvozeno sekvencí "http://", se nazývá relativní URL.
  Absolutní URL cílového zdroje pak lze získat kombinací relativního URL a
  absolutního URL "základní" stránky.</p>
</div>

<p><b>Relativní URL v testech Hot Potatoes</b></p>

<p>Relativní URL jsou výhodnou metodou, jak v testech Hot Potatoes určit
umístění obrazových a zvukových souborů či videosekvencí. Umožňují totiž
prohlížení a kontrolu testů na lokálním počítači před tím, než jsou vloženy do
kurzu v Moodlu. Pokud jsou do testu vloženy multimediální soubory, je potřeba
je uložit do Moodlu spolu se souborem testu, tak aby byly dostupné, až budete
chtít test v Moodlu použít.</p>

<p>Z bezpečnostních důvodů nepovoluje Moodle přímý přístup k souborům kurzu.
Všechny požadavky na soubory v daném kurzu procházejí zabezpečovacím skriptem,
který ověřuje, zda je uživatel vznášející požadavek na soubor zapsaným členem
kurzu. Tento mechanismus však zároveň způsobuje, že běžná pravidla převodu
relativních URL na absolutní (viz výše) zde neplatí, takže relativní odkazy
použité v testu by potom byly nefunkční.</p>

<p>Řešení je přesto docela jednoduché: Stačí zajistit, aby v okamžiku načtení
testu do prohlížeče byla <font color="red">všechna relativní URL převedena na
absolutní</font>. <b>V případě testů Hot Potatoes zajišťuje tento převod
automaticky sám Moodle</b> &ndash; tvůrci testů se tak tímto zdlouhavým úkolem
nemusejí zabývat.</p>

<p><b>Přehrávače multimédií v testech Hot Potatoes</b></p>

<p>Některé přehrávače multimédií odmítnou zpracovat multimediální soubory, poté
co projdou zabezpečovacím skriptem chránícím soubory kurzu. V této situaci je
nutné nahradit původně použitý přehrávač takovým, který je kompatibilní se
systémem Moodle. To můžete provést buď tak, že odkaz na přehrávač v testu ručně
upravíte, nebo že použití kompatibilního přehrávače vynutíte aktivováním funkce
"Vnutit multimediální pluginy" &ndash; na stránce nastavení testu vyberte u této
položky "Ano".</p>
