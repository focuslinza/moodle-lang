<p align="center"><b>Formátování textu</b></p>

<p>Při psaní textu v Moodlu máte k dispozici několik formátů. Výběr formátu
závisí na vašich dovednostech a typu prohlížeče, který používáte.</p>

<p><b>Zpravidla můžete u tohoto nastavení ponechat výchozí hodnotu a vše
by mělo fungovat, jak byste čekali.</b></p>

<p><b>1. Moodle auto-formát</b></p>
<ul>
<p>Tento formát je nejvhodnější, pokud pro vkládání textu používáte běžné 
textové pole (a nikoliv vestavěný HTML editor). Pište prostě tak, jako byste 
psali například e-mail.</p>
  
<p>Při ukládání textu provede Moodle řadu operací, kterými váš text automaticky 
zformátuje.</p>

<p>Například internetové adresy jako <a href="http://yahoo.com/">http://yahoo.com</a>
nebo <a href="http://www.yahoo.com/">www.yahoo.com</a> se změní na odkazy.</p>

<p>Mezery v textu zůstanou zachovány a před každým novým odstavcem
bude prázdný řádek.</p>

<p>Smajlíci jako :-) se automaticky převedou na grafické ekvivalenty.</p>

<p>Můžete dokonce používat značky HTML, které budou při uložení správně 
interpretovány.</p>

<p align="right"><a href="./help.php?file=text.html">Více o Moodle 
auto-formátování</a></p>
</ul>

<p><b>2. HTML formát</b></p>
<ul>
<p>Toto nastavení předpokládá, že vkládaný text je v HTML. Vytváříte-li text 
vestavěným HTML editorem, je nastavení "HTML formát" vybráno automaticky, 
protože editor za vás do textu vkládá značky HTML, kdykoliv použijete 
formátovací tlačítka na nástrojové liště.</p>

<p>HTML text můžete vytvářet i v prostém textovém poli, pak ovšem musíte všechny
značky HTML vložit ručně.</p>

<p>Na rozdíl od Moodle auto-formátu nedochází k žádným automatickým úpravám 
textu.</p>

<p align="right"><a href="./help.php?file=html.html">Více o HTML v Moodlu</a></p>
<p align="right"><a href="./help.php?file=richtext.html">Více o HTML editoru</a></p>
</ul>

<p ALIGN=LEFT><b>3. Čistě textový formát</b></p>
<ul>
<p>Tento formát je vhodný pro vkládání rozsáhlejších textů, programového kódu 
nebo HTML, u kterých vyžadujete, aby se zobrazovaly přesně tak, jak jste je 
zapsali.</p>

<p>Smajlíci a konce odstavců se i zde automaticky formátují, jinak zůstává text 
nedotčen.</p>

</ul>

<p><b>4. Wiki formát</b></p>
<ul>
<p>Wiki formát používá pro formátování textu vlastní systém značek.</p>

<p>Umožňuje psát text způsobem, který je stále ještě dobře čitelný, a přitom jej 
lze automaticky převést do HTML textu s nadpisy, seznamy a ostatním náročnějším 
formátováním.</p>

<p align="right"><a href="./help.php?file=wiki.html">Více o Wiki formátu</a></p>
</ul>
