<h1>Skok</h1>

<p>Ke každé odpovědi (u otázek) nebo popisu (u rozcestníků) je přiřazen jeden
skok. Vybere-li student odpověď, zobrazí se příslušná reakce. Poté se pokračuje
skokem na nastavenou stránku. Skok může být relativní nebo absolutní.
Relativními skoky jsou <b>Tato stránka</b> a <b>Další stránka</b>. <b>Tato
stránka</b> vede studenta zpět na aktuální stránku, <b>Další stránka</b> jej
vede na následující stránku v lineární posloupnosti přednášky. Absolutní skok
se určuje výběrem <b>názvu</b> konkrétní stránky.</p>

<p>Upozornění: relativní skok <b>Další stránka</b> může po změně pořadí stránek
vést k jiné cílové stránce, zatímco absolutní skok, označený názvem cílové
stránky, vede vždy k téže cílové stránce.</p>

<p><b>Zvláštní skoky</b></p>

<p><b>Neprohlédnutá stránka v rámci větve</b><br>
Toto je odkaz na náhodně vybranou stránku, kterou student dosud v tomto pokusu
neviděl a která se nachází mezi aktuálním rozcestníkem a koncem přednášky nebo
nejbližším koncem větve.</p>

<p><b>Náhodná stránka v rámci větve</b><br>
Toto je odkaz na náhodně vybranou stránku mezi aktuálním rozcestníkem a koncem
přednášky nebo nejbližším koncem větve. Pokud student už stránku viděl a počet
pokusů je nastaven na hodnotu vyšší než 1, dostane další příležitost získat
bod(y) za odpověď na připojenou otázku. Pokud je počet pokusů nastaven na 1,
stránka se přeskočí a ukáže se jiná náhodná stránka.</p>

<p><b>Náhodný rozcestník</b><br>
Toto je skok na náhodně vybraný rozcestník mezi aktuálním rozcestníkem a koncem
přednášky nebo nejbližším koncem větve.</p>
