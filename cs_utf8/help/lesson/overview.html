<p align="center"><b>Přehled</b></p>

<ol>
<li>Přednáška sestává z určitého počtu <b>stránek</b>.</li>
<li>Stránky podávají vlastní <b>obsah</b> přednášky a jsou obvykle zakončeny 
<b>otázkou</b>.</li>
<li>Ke každé otázce je obvykle připojena sada <b>odpovědí</b>.</li>
<li>Ke každé odpovědi je přiřazen krátký text, tzv. <b>komentář</b>, který se 
zobrazí, jestliže student danou odpověď zvolí.</li>
<li>K odpovědi je také přiřazen <b>skok</b>. Skok může být relativní (tato 
stránka, následující stránka), nebo absolutní (konkrétní stránka nebo konec 
přednášky).</li>
<li>Ve výchozím nastavení je s první odpovědí spojen skok na <b>následující 
stránku</b> přednášky. Ostatní odpovědi vedou zpět na aktuální stránku &ndash; 
tj. studentovi je v případě chybné odpovědi zobrazena tatáž stránka.</li>
<li>"Následující stránka" je určena <b>lineární posloupností</b> stránek přednášky.
To je pořadí, ve kterém jednotlivé stránky vidí učitel; lze je kdykoliv změnit 
přesunutím stránek v rámci přednášky.</li>
<li>Přednáška má dále <b>navigační posloupnost</b>. To je pořadí, ve kterém 
jednotlivé stránky vidí student. Je definováno skoky nastavenými u jednotlivých 
odpovědí a od lineární posloupnosti se může značně lišit. (Pokud jste výchozí 
nastavení skoků neměnili, jsou si ovšem obě posloupnosti velmi podobné.) Učitel 
má možnost navigační posloupnost kontrolovat a upravovat.</li>
<li>Při zobrazování studentům jsou varianty odpovědi vždy zamíchány. Odpověď, 
kterou učitel vidí jako první, není tedy nutně uvedena jako první odpověď 
nabízená studentovi. (Navíc se odpovědi při každém pokusu pravděpodobně zobrazí 
v jiném pořadí.)</li>
<li>Počet odpovědí může být na každé stránce přednášky jiný. Některé otázky tak 
mohou například končit otázkou typu Pravda/Nepravda a další mít počet variant 
jiný, například čtyři.</li>
<li>Do přednášky lze zařadit také stránku bez otázky. Studentům se místo variant 
odpovědí zobrazí jen odkaz <b>Pokračovat</b>.</li>
<li>Pro účely hodnocení se za <b>správné</b> považují odpovědi, z nichž vede 
skok na stránku umístěnou <b>níže</b> v lineární posloupnosti stránek. 
<b>Chybné</b> jsou naopak odpovědi, z nichž vede skok na tutéž stránku nebo 
stránku umístěnou v lineární posloupnosti <b>výše</b>. Pokud jste neměnili 
výchozí nastavení, první odpověď bude chápána jako správná a ostatní jako 
chybné. </li>
<li>Otázky mohou mít více než jednu správnou odpověď. Vedou-li například dvě 
z odpovědí na stránku umístěnou v lineární posloupnosti níže, považují se za 
správné obě dvě. (Je však možné pro každou ze správných odpovědí nastavit různé 
reakce, i když obě vedou na stejnou stránku.)</li>
<li>Učitel v přednášce u správných odpovědí vidí odkazy podtrženě.
<li>Na stránce přednášky, jak ji vidí učitel, je nadpis u správné odpovědi 
podtržen (např. <u>Odpověď 1</u>).</li>
<li>Na <b>konec přednášky</b> student dojde buďto explicitně (přímým skokem), 
nebo implicitně, tj. skokem na následující stránku, pokud se právě nachází na 
poslední stránce v lineární posloupnosti přednášky.
Po dosažení konce přednášky se studentovi zobrazí blahopřání a hodnocení, 
kterého dosáhl. Toto hodnocení vznikne vyhodnocením výrazu 
(počet správných odpovědí / počet navštívených stránek přednášky) * bodové ohodnocení kurzu.</li>
<li>Pokud student nedospěl ke konci přednášky, dostane při příští návštěvě 
přednášky na výběr, zda chce začít od začátku nebo zda chce do přednášky 
vstoupit v místě, kde naposledy zodpověděl otázku správně.</li>
<li>Je-li u přednášky povoleno její opakované prohlížení, může ji student 
opakovat tak dlouho, dokud nedosáhne maximálního počtu bodů.</li>
</ol>
