<h1>Přehled</h1>

<ol>
  <li>Přednáška sestává z určitého počtu <b>stránek</b> a případně také z
  <b>rozcestníků</b>.</li>

  <li>Stánky podávají vlastní <b>obsah</b> přednášky a jsou obvykle zakončeny
  <b>otázkou</b>. Odtud termín <b>Stránka s otázkou</b>, označující běžnou
  stránku přednášky.</li>

  <li>Otázkám typu tvořená odpověď nejsou přiřazeny odpovědi, pouze počet bodů,
  komentář a skok na stránku.</li>

  <li>Ke každé odpovědi je přiřazen krátký text, který se zobrazí, jestliže
  student danou odpověď zvolí. Tento krátký text se nazývá <b>reakce</b>.</li>

  <li>K odpovědi je také přiřazen <b>skok</b>. Skok může být relativní (tato
  stránka, následující stránka), nebo absolutní (konkrétní stránka nebo konec
  přednášky).</li>

  <li>Ve výchozím nastavení je s první odpovědí spojen skok na <b>následující
  stránku</b> přednášky. Ostatní odpovědi vedou zpět na aktuální stránku. Pokud
  student zvolí jinou odpověď než tu, která je v nastavení uvedena na prvním
  místě (tj. pokud odpoví nesprávně), je mu zobrazena tatáž stránka. Pokud jste
  již vytvořili seskupení s koncem seskupení, a otázka je jeho součástí, můžete
  také zvolit skok na neprohlédnutou otázku v rámci seskupení. Tato možnost se
  vám nenabídne, pokud se nenacházíte uvnitř seskupení. Z vybrané sady otázek
  můžete kdykoli vytvořit seskupení tak, že před ni vložíte začátek seskupení a
  za ni konec seskupení.</li>

  <li>"Následující stránka" je určena <b>lineární posloupností</b> stránek
  přednášky. To je pořadí, ve kterém jednotlivé stránky vidí učitel. Lze je
  kdykoliv změnit přesunutím stránek v rámci přednášky.</li>

  <li>Přednáška má dále <b>navigační posloupnost</b>. To je pořadí, ve kterém
  jednotlivé stránky vidí student. Je definováno skoky nastavenými u
  jednotlivých odpovědí a od lineární posloupnosti se může značně lišit. (Pokud
  jste výchozí nastavení skoků neměnili, jsou si ovšem obě posloupnosti velmi
  podobné.) Učitel má možnost navigační posloupnost kontrolovat a
  upravovat.</li>

  <li>Při zobrazování studentům jsou varianty odpovědi obvykle zamíchány.
  Odpověď, kterou učitel vidí jako první, není tedy nutně uvedena jako první
  odpověď nabízená studentovi. (Navíc se odpovědi při každém pokusu velmi
  pravděpodobně zobrazí v jiném pořadí.) Výjimku tvoří sada odpovědí u
  přiřazovacích otázek, zde se odpovědi zobrazují v pořadí, které zadá
  učitel.</li>

  <li>Počet odpovědí může být na každé stránce přednášky jiný. Některé otázky
  tak mohou například končit otázkou typu Pravda/Nepravda, a jiné zase např.
  obsahovat jednu správnou odpověď a tři distraktory.</li>

  <li>Do přednášky lze zařadit také stránku bez otázky. Studentům se místo
  variant odpovědí zobrazí jen odkaz <b>Pokračovat</b>.</li>

  <li>Pokud je uživatelské bodování <i>vypnuto</i>, pak se pro účely hodnocení
  považují za <b>správné</b> ty odpovědi, z nichž vede skok na stránku
  umístěnou <i>níže</i> v lineární posloupnosti stránek. <b>Chybné</b> jsou
  naopak odpovědi, z nichž vede skok na tutéž stránku nebo stránku umístěnou v
  lineární posloupnosti výše. Pokud jste neměnili výchozí nastavení, první
  odpověď bude chápána jako správná a ostatní jako chybné.<br>
  Pokud je uživatelské bodování <i>zapnuto</i>, je bodový zisk za odpověď určen
  bodovou hodnotou odpovědi; celkový počet získaných bodů je uváděn jako
  procentní podíl z nejvyšší možné známky, kterou lze za přednášku získat,
  maximální hodnotou je 100&nbsp;%.</li>

  <li>Otázky mohou mít více než jednu správnou odpověď. Vedou-li například dvě
  z odpovědí na stránku umístěnou v lineární posloupnosti níže, považují se za
  správné obě dvě. (Je však možné pro každou ze správných odpovědí nastavit
  různé reakce, i když obě vedou na stejnou stránku.)</li>

  <li>V pohledu učitele jsou popisky u správných odpovědí podtrženy (např.:
  <u>Odpověď 1</u>).</li>

  <li><b>Rozcestníky</b> jsou stránky, které obasahují odkazy na jiné stránky v
  přednášce. Přednáška může typicky začínat rozcestníkem, který slouží jako
  obsah.</li>

  <li>Všechny odkazy v rozcestníku mají dvě části &ndash; popis a název stránky, na
  kterou odkazují.</li>

  <li>Rozcestník ve skutečnosti rozděluje přednášku na několik <b>větví</b>
  (nebo sekcí). Každá větev může obsahovat libovolný počet stránek
  (vztahujících se obvykle k témuž tématu). Konec větve je obvykle označen
  stránkou <b>konec větve</b>. Jde o zvláštní stránku, která studenta
  automaticky vrací na předcházející rozcestník. ("Zpětný" skok na stránce
  konce větve je možno změnit v nastavení stránky, pokud je to třeba.)</li>

  <li>Přednáška může obsahovat více než jeden rozcestník. Je například možné
  strukturovat přednášku tak, že podrobné informace jsou umístěny v podřazených
  větvích několika hlavních tematických větví.</li>

  <li>Je důležité poskytnout studentům možnost ukončení přednášky. Odkaz na
  "Konec přednášky" je možno uvést v hlavním rozcestníku. Je to skok na
  (imaginární) stránku <b>Konec přednášky</b>. Jinou možností je, aby poslední
  větev v přednášce ("poslední" se zde chápe jako poslední v lineární
  posloupnosti) prostě pokračovala na konec přednášky, tj. aby <i>nebyla</i>
  ukončena stránkou konce větve.</li>

  <li>Jestliže je uživatelské bodování <i>vypnuto</i>, je vhodné, v případě, že
  přednáška obsahuje jeden nebo více rozcestníků, nastavit "Minimální počet
  otázek" na nějakou rozumnou hodnotu. Tímto nastavením zadáme dolní limit
  počtu prohlédnutých stránek pro výpočet známky. Bez tohoto parametru by
  student mohl navštívit jen jednu větev přednášky, odpovědět správně na
  všechny otázky a opustit přednášku s plným počtem bodů.<br>
  Jestliže je uživatelské bodování <i>zapnuto</i>, je známka studenta založena
  na poměru počtu získaných bodů vůči celkovému počtu bodů, které lze v
  přednášce získat.</li>

  <li>Kromě toho má student při vypnutém uživatelském bodování možnost, je-li k
  dispozici rozcestník, znovu navštívit tutéž větev víckrát než jednou. Známka
  se ovšem počítá podle počtu zodpovězených <i>jedinečných</i> otázek.
  Opakované odpovědi na tutéž skupinu otázek tak výslednou známku
  <i>nezlepší</i>. (Ve skutečnosti je tomu právě naopak &ndash; tento postup známku
  snižuje, neboť jako jmenovatel se při výpočtu známky používá počet
  prohlédnutých stránek, a ten opakovaná prohlížení zahrnuje.) Aby měli
  studenti představu o tom, jak postupují ve studiu přednášky, zobrazují se jim
  na každé stránce rozcestníku podrobnosti o tom, kolik otázek odpověděli
  správně, kolik stránek prohlédli a jakou mají v daném okamžiku známku.<br>
  Je-li uživatelské bodování zapnuto, může student znovu odpovídat na otázku,
  pokud mu to umožní navigační cesta, a znovu za tuto otázku získat bod(y),
  jestliže je počet pokusů nastaven na hodnotu vyšší než 1. Abyste tomu
  zabránili, stanovte počet pokusů na 1.</li>

  <li>Na <b>konec přednášky</b> student dojde buď explicitně (přímým skokem),
  nebo implicitně, tj. skokem na následující stránku z poslední stránky v
  lineární posloupnosti přednášky. Je-li uživatelské bodování <i>vypnuto</i>,
  zobrazí se studentovi po dosažení konce přednášky blahopřání a známka, které
  dosáhl. Tato známka vznikne vyhodnocením výrazu (počet správných odpovědí /
  počet navštívených stránek) * nejlepší možná známka za přednášku. Je-li
  uživatelské bodování <i>zapnuto</i>, známka se stanoví jako procentní poměr
  nejlepší možné známky (např. 3 body získané za 3bodovou přednášku = 100 % ze
  3 bodů).</li>

  <li>Pokud student nedospěl na konec přednášky, dostane při příští návštěvě
  přednášky na výběr, zda chce začít od začátku, nebo zda chce do přednášky
  vstoupit v místě poslední správně zodpovězené otázky.</li>

  <li>Je-li u přednášky povoleno její opakované prohlížení, má učitel možnost
  volby, zda použije nejlepší známku nebo průměr známek jako "konečnou" známku
  za přednášku. Tato známka se pak zobrazí mj. na stránce Známky.</li>

  <li><b>Seskupení</b>: Seskupení představuje sadu otázek, z nichž lze
  studentům náhodně vybírat a nabízet jednu nebo více stránek. Seskupení by
  měla být ideálně ukončena stránkou "konec seskupení" (pokud tomu tak není, je
  za konec seskupení považován konec přednášky). Otázky v rámci seskupení jsou
  náhodně vybírány, jestliže jako skok vybereme možnost "Neprohlédnutá otázka v
  rámci seskupení". Otázky v rámci seskupení mohou buď odkazovat na konec
  seskupení (a tak seskupení opustit), nebo na neprohlédnutou otázku v rámci
  seskupení, nebo na jakoukoli jinou stránku v přednášce. Toto nastavení také
  umožňuje použít modulu Přednáška k vytvoření různých studijních scénářů
  obsahujících náhodný prvek.</li>
</ol>
