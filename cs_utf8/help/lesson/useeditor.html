<p align="center"><b>Používání vestavěného HTML editoru</b></p>

<p>Tato volba umožní při editaci stránek přednášky používat vestavěný HTML 
editor (dále jen &quot;editor&quot;) namísto prostého textového pole. Editor 
nabízí základní možnosti formátování textu, snadné vkládání hypertextových 
odkazů, obrázků apod.</p>

<p>Editor se aktivuje zatržením políčka umístěného vedle nápisu <b>Použít 
editor</b>. Použití editoru se nastavuje u každého pole zvlášť, např. aktivace 
editoru pro pole <b>Reakce 1</b> aktivuje editor pouze pro pole <b>Reakce 1</b>, 
nikoliv pro všechna pole s reakcemi.</p>

<p>U textových polí, pro která chcete editor aktivovat, nejprve zatrhněte příslušné 
políčko <b>Použít editor</b>. Poté stiskněte tlačítko <b>Obnovit stránku</b> na 
konci stránky; po opětovném načtení se stránka zobrazí již s provedenými změnami 
nastavení.</p>

<p>Při použití editoru je třeba jisté opatrnosti. Ve většině případů by neměl 
způsobit žádné problémy, nedoporučuje se však pro <b>otázky s krátkou 
odpovědí</b> a pro <b>numerické otázky</b>; editor může do textu vkládat
&quot;neviditelné&quot; značky, které brání správnému porovnávání řetězců. 
Podobně tomu je v tabulkách větvení u položek <b>Popis</b>, zobrazovaných jako 
tlačítka &ndash; i&nbsp;zde mohou HTML značky působit problémy. Potíže naopak 
nenastávají u reakcí nebo u odpovědí, u nichž student nevpisuje text, jako např. 
u otázek s výběrem odpovědi.</p>

<p>Pokud máte podezření, že u některého textového pole editor způsobuje 
problémy, je zcela bezpečné u něj editor deaktivovat (odstraněním zatržení u
políčka <b>Použít editor</b>). Po obnovení stránky se v textovém poli zobrazí 
zdrojový text, který lze poté editovat podle potřeby. Obecně platí, že opakovaná 
aktivace a deaktivace editoru by neměla nijak ovlivnit text dané položky.</p>

<p>Informace o nastavení volby <b>Použít editor</b> se ukládá pro každé pole 
zvlášť, takže při pozdější editaci se položky, u nichž byl editor aktivován, 
otevřou opět s aktivovaným editorem.</p>

<p>Závěrem je třeba upozornit, že editor klade poměrně vysoké nároky na činnost
prohlížeče. Pokud tedy dané pole použití editoru nevyžaduje, je rychlejší a 
šetrnější používat standardní textové pole.</p>
