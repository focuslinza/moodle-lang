<p align="center"><b>Minimální počet otázek</b></p>

<p>Tento parametr by měl učitel nastavit, jestliže přednáška obsahuje jeden 
nebo více bodů větvení. Jeho hodnota udává minimální počet otázek pro 
výpočet hodnocení. Přitom však studenty <b>nenutí</b> takový počet otázek 
skutečně zodpovědět.</p>

<p><b>Například</b>: Jestliže tento parametr nastavíte na hodnotu 20, bude se při 
výpočtu hodnocení předpokládat, že student prošel nejméně dvacet stránek 
přednášky. Uvažujme případ studenta, který absolvuje pouze jednu pětistránkovou 
větev přednášky a všechny otázky zodpoví správně. Poté se rozhodne přednášku 
opustit (za předpokladu, že to nastavení přednášky umožňuje, tj. některý z 
větvicích bodů, kterými student prochází, nabízí možnost "Skočit na konec 
přednášky"). Pokud by parametr Minimální počet otázek nebyl nastaven,  
hodnocení by bylo "pět správných odpovědí z pěti", tedy 100&nbsp;%. Je-li však 
parametr nastaven na hodnotu 20, celkové hodnocení bude sníženo na "pět správných 
odpovědí z dvaceti", tedy 25&nbsp;%. Jiný student, který prošel všechny větve 
přednášky, zhlédl řekněme 25 stránek a zodpověděl správně všechny otázky až na 
dvě, získá hodnocení "23 z 25", tedy 92&nbsp;%.</p>

<p>V případě, že parametr Minimální počet otázek použijete, měla by úvodní 
stránka přednášky obsahovat zhruba takovouto informaci:<p>

<p><blockquote>V této přednášce byste se měli pokusit zodpovědět alespoň <i>n</i> 
otázek. Chcete-li, můžete jich zodpovědět více; pokud jich však zodpovíte, bude 
se při výpočtu hodnocení přesto předpokládat, že jste jich zodpověděli 
<i>n</i>.</blockquote></p>

<p>(Za &quot;n&quot; samozřejmě dosadíme skutečně nastavenou hodnotu.)</p>

<p>Jestliže je parametr nastaven, studentům se zobrazuje informace o tom, na 
kolik otázek již odpovídali a na kolik ještě odpovědět mají.</p>