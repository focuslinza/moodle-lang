<h1>Importování nových úloh</h1>

<p>Tato funkce umožňuje importování úloh z externích textových souborů.</p>

<p>Moodle podporuje několik formátů:</p>

<p><b>Formát GIFT</b></p>

<div style="margin-left: 2em">
  <p>GIFT je nejkomplexnější dostupný formát pro importování testových otázek z
  textového souboru do Moodlu. Byl navržen pro snadný textový zápis testových
  otázek. Podporuje různé typy úloh: úlohy s výběrem odpovědí, s krátkou
  odpovědí, s odpovědí pravda/nepravda, numerické úlohy, přiřazování, a také
  vložení _______ pro formát "vynechané slovo". V jednom textovém souboru lze
  použít více typů úloh. Formát GIFT dále umožňuje zadávat jméno otázky,
  komentář k odpovědím a jejich hodnocení v procentech; pro interní potřebu lze
  text také opatřovat poznámkami, které se v otázkách nezobrazí. Zde je několik
  příkladů:</p>
  <pre>
Kdo je pohřben v památníku na Vítkově?{~T.G.M. ~Klement Gottwald =nikdo}
      
V památníku na Vítkově byl {~otráven =pohřben ~oddán} Klement Gottwald.

V památníku na Vítkově je pohřben Klement Gottwald.{FALSE}

Kdo je pohřben v památníku na Vítkově?{=nyní již nikdo =nikdo}

Kdy se narodil Klement Gottwald?{#1896}
</pre>

  <p align="right"><a href="help.php?file=formatgift.html&module=quiz">Více o
  formátu "GIFT"</a></p>
</div>

<p><b>Formát Aiken</b></p>

<div style="margin-left: 2em">
  <p>Formát Aiken umožňuje snadnou tvorbu úloh s výběrem odpovědí. Používá
  jednoduchou syntaxi srozumitelnou i pro člověka. Např:</p>
  <pre>
Co je cílem první pomoci?
A. Zachránit život, zabránit dalšímu zranění, chránit zdraví B. Poskytnout lékařské ošetření zraněnému C. Zabránit dalšímu zranění D. Pomoci obětem v nouzi ODPOVĚĎ: A
</pre>

  <p align="right"><a href="help.php?file=formataiken.html&module=quiz">Více o
  formátu "AIKEN"</a></p>
</div>

<p><b>Vynechané slovo</b></p>

<div style="margin-left: 2em">
  <p>Tento formát podporuje pouze úlohy s výběrem odpovědí. Chybné varianty
  odpovědi se uvozují vlnovkou (~), správná odpověď rovnítkem (=). Např.:</p>

  <blockquote>
    Již v raném věku, kdy začínáme zkoumat své tělo, se z nás stávají studenti
    {=anatomie a fyziologie ~mechaniky ~teologie ~botaniky}, a studenty v
    jistém smyslu zůstáváme až do konce života.
  </blockquote>

  <p align="right"><a href=
  "help.php?file=formatmissingword.html&module=quiz">Více o formátu "Vynechané
  slovo"</a></p>
</div>

<p><b>AON</b></p>

<div style="margin-left: 2em">
  <p>Tento formát se od předchozího liší pouze tím, že po provedení importu se
  všechny úlohy s krátkou odpovědí po čtveřicích převedou na přiřazovací
  úlohy.</p>

  <p>Kromě toho se u úloh s výběrem odpovědí během vkládání náhodně změní
  pořadí odpovědí.</p>

  <p>Formát je pojmenován podle organizace, která sponzorovala vývoj
  testovacích nástrojů.</p>
</div>

<p><b>Blackboard</b></p>

<div style="margin-left: 2em">
  <p>Importovat lze i úlohy z exportního formátu systému Blackboard. Tento
  formát využívá funkcí PHP určených pro práci s jazykem XML.</p>

  <p align="right"><a href=
  "help.php?file=formatblackboard.html&module=quiz">Více o formátu
  "Blackboard"</a></p>
</div>

<p><b>Course Test Manager</b></p>

<div style="margin-left: 2em">
  <p>Do Moodlu lze importovat úlohy z databáze testovacích otázek systému
  Course Test Manager (CTM). Pro přístup k testovacím otázkám (uloženým v
  databázi Microsoft Access) se používají různé postupy v závislosti na tom,
  zda je Moodle provozován v operačním systému Windows nebo Linux.</p>

  <p>Ve Windows můžete importovat databázi formátu Microsoft Access běžným
  způsobem.</p>

  <p>V případě Linuxu potřebujete počítač s Windows umístěný na stejné síti. Na
  něj zkopírujte databázi CTM a spusťte ODBC Socket Server, který pro převod
  dat do Moodlu na serveru Linux použije jazyka XML.</p>

  <p>Před použitím tohoto importního filtru si prosím přečtěte podrobnější
  nápovědu.</p>

  <p align="right"><a href="help.php?file=formatctm.html&module=quiz">Více o
  formátu "CTM"</a></p>
</div>

<p><b>Uživatelský formát</b></p>

<div style="margin-left: 2em">
  <p>Pokud máte vlastní formát, který potřebujete importovat, upravte podle
  potřeby soubor mod/quiz/format/custom.php.</p>

  <p>Rozsah nutných změn v kódu je opravdu malý &ndash; nový kód je potřeba pouze pro
  rozpoznání jedné úlohy ve výchozím textu.</p>

  <p align="right"><a href="help.php?file=formatcustom.html&module=quiz">Více o
  uživatelském formátu</a></p>
</div>

<p>Postupně budou přibývat další formáty, např. WebCT, IMS QTI a jakékoliv
jiné, kterými přispějí uživatelé Moodlu.</p>
