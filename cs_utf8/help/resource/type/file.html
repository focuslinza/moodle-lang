<p><b>Soubory a odkazy na webové stránky</b></p>

<div style="margin-left: 2em">
  <p>Tento typ studijního materiálu vkládá do kurzu odkaz na libovolnou webovou
  stránku nebo jiný soubor umístěný na internetu. Umožňuje také vytvořit odkaz
  na jakýkoliv soubor, který jste ze svého osobního počítače buď již vložili
  mezi soubory kurzu, nebo jej tam teprve vložíte v průběhu vytváření
  odkazu.</p>

  <p>Standardní webové stránky se po kliknutí na odkaz prostě zobrazí, s
  multimediálními soubory se zachází o něco inteligentněji &ndash; některé z nich
  mohou být vkomponovány přímo do stránky kurzu; tak se např. zvukové soubory
  MP3 přehrají pomocí přehrávače vestavěného přímo do Moodlu, podobně je tomu
  také v případě video souborů, flashových animací ad.</p>

  <p>K dispozici je množství voleb pro způsob zobrazení odkazovaných materiálů
  jak v nově otevřeném okně, tak ve vnořeném rámu.</p>

  <p>Pokud představuje odkazovaný materiál webovou aplikaci nebo jiný obsah
  schopný přijímat parametry, může vytvořený odkaz zasílat takové aplikaci
  informace např. o jméně uživatele, o jeho e-mailové adrese, o kurzu, ze
  kterého k ní přistupuje atp.</p>
</div>
