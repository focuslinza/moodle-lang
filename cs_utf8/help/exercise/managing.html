<p align="center"><b>Správa zadání ve cvičení</b></p>

<p>Zadání pro cvičení je o poznání složitější než běžné zadání. Zahrnuje tři
kroky či fáze.</p>

<ol>
  <li>
    <p><b>Nastavení cvičení</b>. Hodnocení prací vytvořených ve cvičení je
    snadnější, když je rozděleno do několika hodnoticích POLOŽEK. Tím docílíme
    toho, že známkování úkolu bude méně nahodilé a poskytne studentům rámec,
    podle kterého budou hodnotit. Je na učiteli, aby stanovil položky pro
    hodnocení a vytvořil tak známkovací tabulku. (Podrobněji k tomuto tématu
    viz stranu pro úpravu položek hodnocení.)</p>

    <p>Jakmile jsou stanoveny hodnoticí položky, musí učitel vložit do cvičení
    dokument (např. ve formátu Microsoft Word nebo HTML), který obsahuje popis
    cvičení či zadání. Tento soubor se studentům zobrazí v druhé fázi
    cvičení.</p>

    <p>Učitelé si mohou, pokud chtějí, připravit sadu podobných zadání a vložit
    je do cvičení. Poznámka: Tato zadání musejí být obdobná, protože pro
    všechny varianty se používá stejný formulář hodnocení. Učitel samozřejmě
    nemusí připravovat více zadání, u některých typů cvičení to dokonce ani
    není vhodné.</p>
  </li>

  <li>
    <p><b>Povolit studentům odevzdávat a hodnotit</b>. Zadání je nyní
    zpřístupněno studentům. Pokud učitel zadal několik cvičení, vidí studenti
    různá zadání; jinak vidí všichni studenti totéž zadání.</p>

    <p>Než mohou studenti odevzdat svoji práci, musejí vyplnit formulář
    hodnocení. Když dokončí hodnocení, zobrazí se jim formulář pro vložení
    práce. Na zákaldě svého sebehodnocení mohou studenti svoji práci
    upravit.</p>

    <p>Když student svoji práci odevzdá, může ji učitel začít hodnotit. Odkaz
    "Odevzdané práce studentů k hodnocení" zobrazí stránku, na níž jsou
    odevzdané práce, které ještě nebyly hodnoceny. Seznam začíná prací, která
    byla odevzdána nejdříve. Formulář hodnocení těchto prací je zpočátku
    založen na hodnocení, které provedl sám student. Učitel tato hodnocení může
    měnit a přidávat k nim komentáře. Na konci jsou dvě tlačítka, která
    umožňují učiteli, aby se rozhodl, zda student může práci odevzdat znovu či
    nikoli.</p>

    <p>Pokud se učitel rozhodne, že nechá studenta práci znovu odevzdat, a
    student práci znovu odevzdá, hodnotí učitel práci znovu. V tomto případě se
    ve formuláři hodnocení objeví předchozí hodnocení provedené učitelem.
    Proces opakovaného odevzdávání a hodnocení řídí učitel volbou opakovaného
    odevzdávání. Pokud je studentům povoleno odevzdávat do cvičení několik
    prací, měl by se učitel rozhodnout, zda konečné známky budou založeny na
    nejlepší známce studenta nebo na jejich průměrné známce ze všech
    odevzdaných prací. Tuto volbu je možno kdykoli během cvičení změnit tak, že
    cvičení aktualizujeme &ndash; výsledek aktualizace se okamžitě projeví v přehledu
    známek v kurzu.</p>

    <p>I když termín pro odevzdání prací vyprší, student může i nadále odevzdat
    nebo znovu odevzdat svoji práci. Práce dostane příznak "Zpožděno" a zobrazí
    se v seznamu prací, které mají být hodnoceny; učitel může, pokud chce,
    práci ohodnotit jako obvykle. Na různých seznamech prací je datum odevzdání
    zobrazeno červeně (a v seznamu prací, které mají být známkovány, je doba,
    která uplynula od odevzdání práce, zobrazena také červeně). Pokud je práce,
    která byla odevzdána pozdě, oznámkována, zobrazí se známka červeně a v
    závorkách. Tyto známky se <b>nezapočítávají</b> do výpočtu konečné známky a
    nejsou uvedeny v přehledu známek v kurzu. Učitel může odstranit příznak
    "Zpožděno" kliknutím na odpovídající odkaz na stránce "Správa". Známka za
    práci potom bude zahrnuta do výpočtu konečné známky.</p>
  </li>

  <li>
    <p><b>Zobrazit známky a žebříček nejlepších prací</b>. V této poslední fázi
    cvičení se studentům zobrazí konečné známky. Ve všech fázích cvičení (s
    výjimkou první fáze) jsou studentům známky dostupné, jsou to ovšem pouze
    "částečné" známky, protože se vypočítávají postupně z hodnocení, která jsou
    právě k dispozici.</p>

    <p>V této poslední fázi už studenti <b>nemohou</b> dále odevzdávat svoje
    práce. Cvičení je uzavřeno a učitel má možnost ukázat studentům příklady
    nejlepších odevzdaných prací.</p>

    <p>Studenti (i učitel) mají také možnost podívat se na "žebříček"
    odevzdaných prací. Práce jsou seřazeny podle známek, nejlepší práce je
    zařazena jako první. Známkou za odevzdanou práci je zde známka, kterou
    udělil učitel. Pokud student odevzdal více než jednu práci, zobrazí se v
    tabulce pouze nejlepší z jeho odevzdaných prací. Pokud je počet položek
    nastaven na nulu, žebříček se nezobrazí.</p>
  </li>
</ol>

<p>Souhrnná známka za cvičení je součet známky za (počáteční) hodnocení
provedené studentem a známky za odevzdanou práci. Maximální hodnoty pro tyto
známky jsou stanoveny při nastavování cvičení. Tyto maximální hodnoty je však
možno měnit (aktualizací cvičení) kdykoli během cvičení; známky, které se
zobrazují jak studentům, tak učiteli, vždy odrážejí aktuální maximální hodnotu
známek.</p>

<p>Ve všech fázích cvičení má učitel přístup ke stránce "Správa". Najde tam
odevzdané práce studentů a jejich hodnocení vlastních prací. Učitel může na
této stránce hodnotit a přehodnotit odevzdané práce, známkovat a měnit
známkování hodnocení, odstraňovat odevzdané práce a hodnocení a sledovat postup
práce na zadání.</p>
