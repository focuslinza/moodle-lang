<p align="center"><b>Hodnocení prací</b></p>

<p>V tomto cvičení používají studenti i učitelé pro hodnocení prací stejný
formulář hodnocení. Formulář se používá v různých fázích cvičení oběma
skupinami, a proto je následující vysvětlení rozděleno do dvou částí.</p>

<p><b>Pro studenty</b></p>

<p>Formulář hodnocení se používá hlavně proto, abyste viděli, jak bude vaši
práci hodnotit učitel. Tento formulář vyplňte <b>předtím</b>, než odevzdáte
svoji práci. Můžete ho používat jako kontrolní seznam. Formulář se po uložení
<b>neodesílá</b> učiteli. Dokud <b>neodevzdáte</b> svou práci, můžete se k
tomuto formuláři vracet a doplňovat jej (a vaši práci také), kolikrát chcete.
Poznámka: Ačkoli je to možné, není třeba, abyste odesílali svou práci okamžitě
po vyplnění tohoto formuláře.Obsah vašeho hodnocení je neměnný a zpřístupněný
učiteli až v okamžiku, kdy odevzdáte svou práci .</p>

<p>Pokud vás učitel požádá, abyste udělali ve své práci změny a znovu ji
odevzdali, <b>nebudete</b> již svoji "novou" práci hodnotit znovu. Toto
hodnocení provádíte jen před prvním odevzdáním své práce.</p>

<p>Toto (počáteční) hodnocení vaší práce se porovnává s hodnocením, které
provádí učitel. Čím více se vaše hodnocení shoduje s hodnocením provedeným
učitelem, tím vyšší je vaše "Známka za hodnocení". "Známka za hodnocení" má
obvykle nižší hodnotu nežli známka za vaši práci. Konečnou známku za cvičení
tvoří součet obou těchto známek.</p>

<p>Až odevzdáte svoji práci, učitel ji oznámkuje a použije přitom stejného
formuláře pro hodnocení. Známku a komentář učitele si budete moci prohlédnout.
Známka, kterou vám přidělí učitel, tvoří podstatnou část konečné známky, kterou
dostanete za toto cvičení.</p>

<p><b>Pro učitele</b></p>

<p>Formulář hodnocení se používá ke známkování odevzdaných prací studentů. Tyto
známky obvykle tvoří hlavní část studentovy konečné známky za cvičení.
Studentovi, která odevzdá svoji práci, se zobrazí vaše hodnocení, známka a
všechny vaše komentáře. Jakmile dokončíte hodnocení, měli byste se rozhodnout,
zda dovolíte, aby student svoji práci upravil a znovu odevzdal, či nikoli.</p>

<p>Když hodnocení uložíte, následuje krátká časová lhůta, v níž můžete
hodnocení měnit předtím, než je zpřístupněno studentovi.</p>
