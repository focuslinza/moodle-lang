<h1>Správa filtrů</h1>

<p>Stránka "Správa filtrů" umožňuje zadat, které filtry budou použity u
zobrazovaného textu a v jakém pořadí. Tato stránka také zajišťuje přístup ke
stránce nastavení, kterou poskytují některé filtry. U většiny uživatelských
textů v Moodlu jsou filtry použity dříve, než se text zobrazí. To umožňuje
úpravu textu "na poslední chvíli".</p>

<p>Filtry patří mezi tzv. zásuvné moduly Moodlu. Další informace naleznete na
adrese <a href=
"http://download.moodle.org/modules/filters.php">http://download.moodle.org/modules/filters.php</a>.</p>

<p>Vyberte filtry, které chcete použít, tak, že je odkryjete pomocí ikony oka.
Pokud existuje více skrytých filtrů, můžete pomocí šipek nahoru a dolů měnit
pořadí, v jakém budou použity.</p>

<p><b>Notace TeX</b></p>

<div class="indent">
  <p>Notace TeX primárně slouží k vytváření matematických vzorců v rámci
  studijních materiálů Moodlu. Příkladem může být $$ sqrt(a+b) $$, kde $$ je
  "značka" (tag) pro začátek a konec tohoto formátu.</p>

  <p>Moodle používá k zobrazení obrázků externí binární soubory, které bude
  pravděpodobně třeba v systému nastavit. Filtr se nejprve pokusí vyhledat
  nástroj pro zobrazení LaTeX (tato metoda vyžaduje také použití skriptu
  Ghostscript). Pokud tento nástroj nenalezne, použije jednodušší binární
  soubor <i>mimetex</i>, který je součástí Moodlu. Nástroj LaTex umožňuje
  použití celé řady syntaxí, zatímco soubor mimetex podporuje pouze
  matematickou podmnožinu.</p>

  <p>Pro systém Windows je skript Ghostscript k dispozici; také je k dispozici
  implementace LaTeX s názvem MikTeX.</p>

  <p>Stránka nastavení umožňuje nakonfigurovat cesty k binárním souborům LaTeX
  a Ghostscript a hlavičku LaTeX.</p>

  <p><b>Další informace</b></p>

  <p><a href="http://www.miktex.org/">MiKTeX</a><br>
  <a href="http://www.forkosh.com/mimetex.html">MimeTeX</a><br>
  <a href="http://www.latex-project.org/">LaTeX</a><br>
  <a href="http://www.ghostscript.com/">ghostscript</a></p>
</div>

<p><b>Slovní cenzura</b></p>

<div class="indent">
  <p>Slovní cenzura vyhledává v textu "nevhodná slova" z předem definovaného
  seznamu. Každý jazykový balík obsahuje vlastní výchozí seznam, je však možné
  sestavit jiný. Chcete-li sestavit vlastní seznam, otevřete stránku nastavení
  a zadejte svůj seznam slov. Uživateli se tato slova zobrazí překrytá černým
  blokem, ale při přetažení myší přes začerněné slovo se v okénku zobrazí
  původní text.</p>
</div>

<p><b>Automatické propojování názvů studijních materiálů</b></p>

<div class="indent">
  <p>Automatické propojování názvů studijních materiálů vyhledává v textu názvy
  materiálů, které existují ve stejném kurzu. Text odpovídající názvu některého
  materiálu se zobrazí jako odkaz na daný materiál. Nezapomeňte, že pokud
  chcete tuto funkci efektivně používat, měli byste zadávat popisné názvy.
  Název "Úvod" například není příliš vhodný, protože jakékoli použití slova
  "Úvod" v textech kurzu bude zobrazeno jako odkaz na materiál tohoto
  názvu.</p>
</div>

<p><b>Automatické propojování názvů činností</b></p>

<div class="indent">
  <p>Automatické propojování názvů činností vyhledává v textu názvy činností,
  které existují ve stejném kurzu. Text odpovídající názvu některé činnosti se
  zobrazí jako odkaz na danou činnost. Nezapomeňte, že pokud chcete tuto funkci
  efektivně používat, měli byste zadávat popisné názvy. Název "Test" například
  není příliš vhodný, protože jakékoli použití slova "Test" v textech kurzu
  bude zobrazeno jako odkaz na materiál tohoto jména.</p>
</div>

<p><b>Automatické propojování slovníku</b></p>

<div class="indent">
  <p>Tento filtr vyhledává v textu klíčová slova použitá ve všech slovnících v
  kurzu. Nezapomeňte však, že propojování musí být povolenou u každého
  slovníkového hesla. Nalezená klíčová slova se zobrazí jako odkazy.</p>
</div>

<p><b>Ochrana e-mailových adres</b></p>

<div class="indent">
  <p>Filtr "Ochrana e-mailových adres" vyhledává v textu všechny e-mailové
  adresy. Nalezené adresy jsou "zamaskovány" &ndash; filtr tak zabraňuje systémům pro
  automatický sběr e-mailových adres ve shromažďování e-mailů. Je tak možné
  snížit riziko spamu, pokud jsou některé části stránek Moodlu veřejně
  přístupné.</p>
</div>

<p><b>Tidy</b></p>

<div class="indent">
  <p>Filtr Tidy vyhledává v textu fragmenty HTML. U nalezených fragmentů pak
  použije pravidla, s jejichž pomocí se pokusí vytvořit platný kód HTML.
  Upozornění: Funkce čištění kódu musí být integrována do instalace PHP, jinak
  ji nebude možné používat.</p>
</div>

<p><b>Vícejazyčný obsah</b></p>

<div class="indent">
  <p>Tento filtr umožňuje vytvářet materiály ve více jazycích. Jazyk materiálu
  se mění podle toho, jaký jazyk používá aktuální uživatel pro prohlížení
  stránek Moodlu. Chcete-li používat tuto funkci, je třeba nejprve vytvořit
  obsah ve více jazycích (ve stejném materiálu). Potom uzavřete jednotlivé
  jazykové bloky do následujících značek:</p>
  <pre>
      &lt;span lang="XX" class="multilang"&gt;váš_obsah&lt;/span&gt;
  </pre>

  <p>Nadále můžete používat (nedoporučuje se) i starší značky lang. Příklad:</p>
  <pre>
      &lt;lang lang="XX" &gt;váš_obsah&lt;/lang&gt;
  </pre>
</div>
