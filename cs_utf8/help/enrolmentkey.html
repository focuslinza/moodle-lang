<h1>Klíč k zápisu do kurzu</h1>

<p>Klíč k zápisu do kurzu chrání váš kurz před nechtěnými účastníky.</p>

<p>Necháte-li toto pole prázdné, pak každý, kdo si vytvoří na těchto stránkách
uživatelské jméno a heslo, se bude moci zapsat do kurzu prostě tím, že do něj
vstoupí.</p>

<p>Pokud zde zadáte nějakou hodnotu (slovo či větu), budou zájemci, kteří se
POPRVÉ pokoušejí do kurzu vstoupit, vyzváni k jejímu vložení (bude-li klíč
odpovídat, k dalším vstupům do kurzu již není potřeba).</p>

<p>Celý vtip tohoto jednoduchého mechanismu je v tom, že klíč sdělíte pouze
oprávněným účastníkům kurzu (e-mailem, poštovním holubem, telefonem nebo ústně
ve třídě).</p>

<p>Pokud se klíč "dostane" na veřejnost a do kurzu vám vstoupí nechtěné osoby,
můžete je z kurzu vyškrtnout (např. na stránce jejich uživatelského profilu) a
klíč k zápisu změnit. Vaši studenti, kteří se již do kurzu zapsali, změnu
nepoznají, ale nechtění účastníci se již zpět do kurzu nedostanou.</p>
