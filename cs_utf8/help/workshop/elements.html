<h1>Položky hodnocení</h1>

<p>V zájmu jednoduššího známkování by mělo zadání ve Workshopu obsahovat
vyhovující počet "položek hodnocení". Každá položka by se měla zaměřit na
určitý aspekt zadání. Nejčastěji se používá 5 až 15 těchto položek (ať slovních
či kvantitativních), konkrétní počet závisí na rozsahu a složitosti zadání.
Přípustné je i zadání s jedinou položkou hodnocení; způsob hodnocení je potom
prakticky stejný jako u modulu Úkol.</p>

<p>Typ položek je závislý na způsobu známkování.</p>

<p><b>Neznámkováno</b>. Každou položku hodnocení tvoří popis vybraného aspektu
zadání. Povinností hodnotitele je přidat komentáře ke všem těmto aspektům.
Stejně jako u jiných způsobů hodnocení je i zde prostor pro obecné
komentáře.</p>

<p><b>Hodnocení podle kritérií</b>. Položky hodnocení mají tyto tři
charakteristické vlastnosti:</p>

<ol>
  <li>POPIS. Zde by mělo být jasně stanoveno, jaký aspekt práce položka
  hodnotí. Pokud je hodnocení kvalitativní, je vhodné podrobně popsat, jaký
  výsledek bude považován za výborný, průměrný a slabý.</li>

  <li>ŠKÁLU. K dispozici je několik předem připravených škál. Od jednoduchých
  škál typu Ano/Ne, přes vícebodové škály až k plné procentuální škále. Každá
  položka má vlastní škálu, kterou byste měli vybrat tak, aby dobře vystihovala
  předpokládaný počet variací položky. Poznámka: Použitá škála nemá vliv na
  důležitost položky ve výpočtu konečného bodování, dvoubodová škála bude mít
  stejný "vliv" na výsledky jako stobodová škála, pokud je všem položkám
  hodnocení přiřazena stejná váha.</li>

  <li>VÁHU. Při výpočtu souhrnné známky je položkám hodnocení standardně
  přiřazena stejná váha. Výchozí stav můžete změnit, když důležitějším položkám
  přiřadíte váhu vyšší než jedna a méně důležitým přiřadíte váhu nižší. Změna
  váhy NEMÁ vliv na hodnotu nejvyšší možné známky, ta je pevně nastavena
  parametrem "Známka za odevzdanou práci". Váhy můžete nastavit i na zápornou
  hodnotu, to je ale pouze experimentální vlastnost.</li>
</ol>
<p>

<p><b>Dichotomické hodnocení Ano/Ne</b>. Položky obvykle popisují určité prvky
nebo aspekty, které musí odevzdaná práce obsahovat. Hodnotí se potom přítomnost
či nepřítomnost definovaného prvku/aspektu. V tabulce "Způsob hodnocení" uvede
učitel hodnotu známky pro případy, kdy jsou přítomny všechny aspekty, kdy jeden
chybí, dva chybí atd. Jednotlivým aspektům lze přiřadit různou váhu podle
důležitosti. Méně důležitým aspektům může být přiřazena váha nižší než 1.
Celkový "počet chyb" je váženou sumou chybějících aspektů. Hodnotitel má vždy
možnost navržené hodnocení mírně korigovat.</p>

<p><b>Hodnocení volbou charakteristiky</b>. Položky by měly obsahovat
charakteristiky, k nimž by bylo možné odevzdanou práci zařadit. Charakteristiky
mohou být kumulativní nebo navzájem nezávislé. Hodnotitel se musí rozhodnout,
která charakteristika nejlépe vystihuje hodnocenou práci. Učitel také musí ke
každé charakteristice přiřadit navrhovanou známku, obvykle odstupňovaně.
Hodnotitel může navrhovanou známku mírně korigovat.</p>

<p><b>Hodnocení sadami charakteristik</b>. Tento způsob hodnocení je podobný
jako hodnocení volbou charakteristiky, liší se pouze tím, že je zde definováno
několik sad charakteristik. Počet sad je možné nastavit v parametrech
workshopu. Jednotlivé sady se vztahují k vybranému aspektu práce, každá sada
může obsahovat až pět charakterik. Počet charakteristik v jednotlivých sadách
se v rámci jednoho workshopu může lišit. Při nastavení sady můžete jednoduše
ponechat určitý počet charakteristik prázdných. Takto je možné vytvořit sady se
dvěma, třemi až pěti charakteristikami. Jednotlivým sadám je možno přiřadit
různou váhu. Jednotlivé charakteristiky jsou známkovány 0, 1, 2, 3, 4. Známka
za hodnocení je potom váženým součtem těchto známek.</p>
