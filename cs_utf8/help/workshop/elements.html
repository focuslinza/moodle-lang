<p align="center">
<b>Položky hodnocení</b>
</p>
<p>
V zájmu jednoduššího bodování by měl mít úkol Workshopu vyhovující
počet "položek hodnocení". Každá položka by měla pokrývat určitou
část úkolu. Úkol mívá obvykle 5 až 15 položek pro bodování a
komentáře v závislosti na rozsahu a složitosti úkolu. Je možné
vytvořit spolužáky hodnocený úkol obsahující pouze jedinou položku,
který má podobnou hodnotící strategii jako běžný úkol Moodlu.
</p>
<p>
Typ položek je závislý na bodovací strategii úkolu.
</p>
<p>

<b>Nebodováno.</b> Tyto položky jsou pouhým popisem úkolu a je
povinností hodnotitele komentovat všechny jejich aspekty. Stejně
jako u jiných bodovacích strategií je i zde prostor pro obecné
komentáře.
</p>
<p>
<b>Kumulativní bodování</b> Tyto položky mají tři následující
vlastnosti:
</p>
<ol>
<li>POPIS položky hodnocení, který by měl jasně říkat, jakou část
úkolu položka hodnotí. Pokud je hodnocení kvalitativní, je vhodné
detailněji popsat, jaký výsledek bude považován za výtečný,
průměrný a slabý.
</li>
<li>ŠKÁLU položky hodnocení. K dispozici je několik předem
připravených škál - od jednoduchých škál typu Ano/Ne, přes
vícebodové škály až k plné procentuální škále. Každá položka má
vlastní škálu, kterou byste měli vybrat tak, aby dobře vystihovala
předpokládaný počet variací položky. Pozor: Použitá škála nemá vliv
na důležitost položky ve výpočtu konečného bodování. Dvoubodová
škála bude mít stejný "vliv" na výsledky jako stobodová škála,
pokud je všem položkám hodnocení přiřazena stejná váha.
</li>
<li>VÁHU položky hodnocení. Položky mají při výpočtu celkového
počtu bodů za úkol standardně nastavenou stejnou váhu. Výchozí stav
můžete změnit, když důležitějším položkám přiřadíte váhu vyšší než
jedna a méně důležitým přiřadíte váhu nižší. Změna váhy se
<b>neprojeví</b> na maximálním počtu bodů, tato hodnota je pevně
nastavena v parametru Maximální počet bodů #@peer assignment@#.
Váhy můžete nastavit i na zápornou hodnotu, to je ale pouze
experimentální vlastnost.

</li>
</ol>
<p>
<b>Bodování podle množství chyb.</b> Položky za normálních
okolností popisují určité prvky, které se musí v úkolu vyskytovat.
Hodnocení probíhá na základě přítomnosti nebo nepřítomnosti těchto
prvků. Učitel musí vytvořit tabulku s předepsaným hodnocením pro
všechny možné případy - všechny prvky jsou přítomny, jeden chybí,
dva chybí, atd. Pokud jsou některé prvky důležitější než ostatní,
můžete jim přiřadit vyšší váhu. Prvkům s malou důležitostí můžete
přiřadit nižší váhu. Celkový "počet chyb" je váženým součtem
nepřítomných prvků. Hodnotitel má ale vždycky možnost předepsané
hodnocení lehce upravit.
</p>
<p>
<b>Bodování pomocí kritéria.</b> Položky budou tvořit sadu
hodnotících výroků, kterými můžete ohodnotit úkol. Výroky mohou být
kumulativní nebo navzájem nezávislé. Hodnotitel se musí rozhodnout,
který výrok nejlépe vystihuje hodnocenou práci. Učitel rovněž musí
každému výroku přiřadit určitý počet bodů - počty bodů by za
normálních okolností měly být odstupňovány. Hodnotitel může
navrhovaný počet bodů v malém rozsahu ovlivnit.
</p>
<p>
<b>Bodování pomocí rubriky.</b> Podobá se bodování pomocí kritéria,
až na to, že zde je více kritérií. Počet kritérií je možné nastavit
v parametrech úkolu. Každé kritérium může obsahovat až pět
hodnotících výroků. V rámci jednoho úkolu, se může počet výroků u
jednotlivých kritérií lišit. Při tvorbě kritéria můžete jednodušše
ponechat určitý počet výroků od konce prázdných. Takto je možné
vytvořit kritéria se dvěma, třemi až pěti výroky. Kritériím můžete
přiřadit váhu. Jednotlivé výroky jsou bodovány 0, 1, 2 až 4.
Hodnocení úkolu je potom váženým součtem těchto bodů.
</p>