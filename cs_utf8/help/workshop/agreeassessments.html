<h1>Hodnocení musejí být odsouhlasena</h1>

<p>Úloha ve workshopu může být nastavena jedním z následujících dvou
způsobů:</p>

<ol>
  <li>Ve fázi odevzdávání a hodnocení prací se studentům zobrazuje hodnocení
  jejich práce ostatními studenty. Autoři prací neposkytují zpětnou vazbu
  studentům, kteří prováděli hodnocení. Zpětná vazba mezi studenty tak probíhá
  pouze jedním směrem.</li>

  <li>Ve fázi odevzdávání a hodnocení prací se studentům zobrazuje hodnocení
  jejich práce ostatními studenty a autoři prací mají možnost tato hodnocení
  komentovat. Kromě toho musejí s hodnocením vyjádřit souhlas, nebo nesouhlas.
  Pokud je hodnocení odsouhlaseno, použije se při výpočtu celkové známky
  přidělené dané práci studenty. Pokud hodnocení odsouhlaseno není, má
  hodnotící student možnost svoje hodnocení revidovat. Revidování a
  odsouhlasování může pokračovat do té doby, nežli se dosáhne shody, nebo než
  vyprší lhůta. Hodnocení, o kterém se ještě "diskutuje" při vypršení lhůty pro
  hodnocení, není zahrnuto do konečné známky. Zpětná vazba mezi studenty v
  tomto případě probíhá oběma směry.</li>
</ol>

<p>Pokud zvolíte druhou metodu, máte možnost vypnout zobrazování známek. To
znamená, že je-li aktivována volba "Skrýt známky až do odsouhlasení", vidí
student, jehož práce je hodnocena, pouze komentáře. Známky se zobrazí teprve
tehdy, až se hodnocený a hodnotící student na hodnocení shodnou (výhradně
prostřednictvím komentářů).</p>
