<p align="center">
<b>Systém známkování</b>
</p>
<p>
Pro úlohu v modulu Workshop lze vybrat jeden z následujících
způsobů známkování:
</p>
<ol>
<li>
<b>Nebodováno</b>: v tomto případě učitel nepožaduje od studentů
kvantitativní hodnocení. Studenti svou práci slovně komentují, ale
nebodují ji. Vyučující však poté komentáře studentů bodovat může.
Toto "hodnocení hodnocení" pak tvoří základ pro závěrečnou známku
studenta. Jestliže učitel studentská hodnocení neboduje, daná úloha
nemá závěrečnou známku.

</li>
<li>
<b>Kumulativní:</b> základní typ bodování. Bodování každé úlohy
sestává z řady "dílčích hodnocení" týkajících se vybraných aspektů
úlohy. Úloha mívá obvykle 5 až 15 těchto dílčích hodnocení (ať
slovních či kvantitativních), konkrétní počet závisí na rozsahu a
složitosti úlohy. Přípustná je i úloha s jediným hodnocením;
hodnocení je potom prakticky stejné jako u modulu Úkol.
<p>
Dílčí hodnocení Části mají tyto tři charakteristické rysy:
</p>
<ol>
<li>POPIS. Měl by jasně stanovit, který aspekt úlohy je předmětem
hodnocení. Jestliže se jedná o hodnocení kvalitativní, je dobré
přesně stanovit, co se považuje za výtečné, průměrné a slabé.
</li>
<li>STUPNICE. K dispozici je několik předem připravených stupnic,
od jednoduchého ANO/NE přes vícebodové stupnice až po klasickou
(stobodovou) procentuální stupnici. Každé dílčí hodnocení má svou
vlastní stupnici, která by měla zvolena podle povahy hodnoceného
aspektu. Mějte na paměti, že stupnice neurčuje význam dílčího
hodnocení při výpočtu výsledné známky. Pokud nastavíte u
příslušných hodnocení stejnou váhu, bude mít dvoubodová stupnice
stejný "vliv" jako stobodová.
</li>
<li>VÁHA hodnocených podčástí. Podčásti mají standardně stejnou
důležitost při počítání celkového obodování úlohy. To lze změnit
udělením váhy větší než jedna důležitějším částem a váhu menší než
jedna méně důležitým částem. Změna vah NEovlivní maximální počet
bodů, tato hodnota je stanovena parametrem maximálního počtu bodů
pro úlohu pro spolužáky. Vahám mohou být přiděleny negativní
hodnoty, což je vlastnost v testování.
</li>
</ol>
</li>

<li>
<b>Bodování podle počtu chyb:</b> U tohoto typu úlohy jsou
odevzdané úkoly obodovány pomocí stupnice ANO/NE. Bodování se opírá
o "bodovací tabulku", která znázorňuje vztah mezi počtem "chyb" a
navrženým bodovým hodnocením. Příklad - v úloze má být zastoupeno
šest důležitých částí. Bodovací tabulka zobrazí navržené bodování
pro případ, kdy všechny části jsou přítomny, jedna chybí, dvě chybí
apod. Jednotlivé části mohou být podle uvážení při hodnocení
považovány za důležitější než jiné. Počet "chyb" je vážený součet
nepřítomných položek. Každá položka má standardně váhu jedna.
Bodovací tabulka bude nejspíše nelineární, navržené bodové
ohodnocení pro úlohu o 10 částech může například být 90%, 70%, 50%,
40%, 30%, 20%, 10%, 0%, 0%, 0% pro úlohu o 10 částech. Hodnotitel
může upravit navržené bodové hodnocení až o 20% libovolným směrem a
tak udělit úloze konečný počet bodů.
</li>
<li>
<b>Bodování podle kritérií:</b> Tento typ hodnocení se nejlépe
boduje (není ale nutně nejjednodušší na organizaci). Odevzdané
úkoly se bodují podle přesně definovaných kritérií v podobě výroků.
Hodnotitel se rozhodne, který výrok nejlépe odpovídá dané odevzdané
úloze. Bodování se řídí podle "tabulky kritérií", která doporučuje
bodování pro jednotlivá kritéria. Úloha může být například
posuzována podle pěti kritérií, přičemž každému kritériu je
přidělen výrok. Hodnotitel pak musí zvolit jeden z pěti výroků pro
ohodnocení každého z kritérií. Podobně jako v případě počtu chyb
může hodnotící upravit navrženou známku až o 20% a tak získat
výsledné bodování.
</li>
</ol>