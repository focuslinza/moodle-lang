<p align="center"><b>Vložení ukázek</b></p>

<p>Pokud jsou studenti požádáni, aby před odevzdáním vlatní práce ohodnotili
některou ukázkovou práci, použije učitel k odevzdání ukázkové práce tento
odkaz. Učitel může vložit libovolný počet ukázek. Pokud je počet ukázek vyšší
než počet ukázkových hodnocení, které každý student musí provést, jsou ukázky
přidělovány náhodně, ale vyváženě. Systém se snaží zajistit, aby každá ukázka
byla přidělena studentům stejně často. Přidělování je náhodné v tom, že pokud
je například odevzdáno deset ukázek, je vysoce nepravděpodobné, že prvnímu
studentovi budou k hodnocení přiděleny ukázky 1, 2 a 3.</p>

<p>Pokud učitel vloží menší počet ukázek, než kolik jich je v parametru "Počet
hodnocení ukázek učitele", dostanou studenti k hodnocení pouze vložené
ukázky.</p>

<p>Když učitel ukázky vloží do kurzu, je důležité, aby je také ohodnotil.
Hodnocení učitele se používají interně, když studenti hodnotí ukázky. Čím více
se hodnocení provedené studentem shoduje s hodnocením provedeným učitelem, tím
vyšší je "Známka za hodnocení" přidělená studentovi. Tato hodnocení jsou
neveřejná a studenti je po celou dobu práce ve workshopu NEVIDÍ. Známky, které
studenti za hodnocení ukázek dostanou, se ale jednotlivým studentům zobrazí.
Když studenti obdrží známku za hodnocení ukázek, mají možnost ukázku ohodnotit
znovu, chtějí-li mít lepší známku za hodnocení.</p>

<p>Ukázky a jejich hodnocení je možno prohlížet ve workshopu na stránce Správa
(odkaz vpravo nahoře na stránce workshopu).</p>
