<h1>Diskriminační hodnota</h1>

<p>Diskriminační hodnota slouží jako hrubý ukazatel výkonu každé položky.
Stanovuje se následujícím způsobem: (1) vyhodnotíme test jako celek a studenty
rozdělíme na třetiny podle dosaženého výsledku; (2) pro každou otázku určíme,
kolik z jejích úspěšných řešitelů patří do první třetiny řešitelů celého testu
a kolik do poslední; (3) podíl těchto dvou hodnot představuje diskriminační
hodnotu dané otázky.</p>

<p>Příklad: Testu se zúčastnilo 30 studentů, takže první i poslední třetinu
řešitelů tvoří 10 studentů. Jestliže otázku číslo 1 vyřešilo správně 9 studentů
z první třetiny a 3 studenti z poslední třetiny, bude diskriminační hodnota pro
tuto otázku 9/3&nbsp;=&nbsp;3,0.</p>

<p>Pokud je diskriminační hodnota menší než 1,0, znamená to, že položku
vyřešilo správně více slabších studentů než dobrých. Takové otázky by měly být
vyřazeny jako bezcenné, protože snižují přesnost celkového výsledku testu.</p>

<p>Čísla v závorkách na stránce "Podrobná statistika" mají tento význam:
(správné odpovědi první třetiny/správné odpovědi poslední třetiny).</p>

<p>Pokud žádný slabý student nevyřešil otázku správně, měl by jmenovatel
hodnotu 0, což by vedlo k nepřípustné matematické operaci. V takovém případě
dosadí program pro danou otázku diskriminační hodnotu 10.</p>
