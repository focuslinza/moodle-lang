<h1>Importování nových úloh</h1>

<p>Tato funkce vám umožňuje importovat do Moodlu úlohy buďto nahráním předem
připravených textových souborů, nebo výběrem vhodného souboru v kurzu.</p>

<p><b>Poznámka ke kódování znaků</b></p>

<p>Pokud váš soubor obsahuje znaky, které nejsou součástí sady ASCII, musíte
použít kódování UTF-8. Výběr nebo změnu kódování na UTF-8 můžete provést přímo
ve svém textovém editoru, nebo může být tato volba nastavena v programu, z
něhož jsou soubory exportovány. Importní formáty založené na jazyce XML budou
zpracovány automaticky v případě, že je na vašem serveru nainstalováno PHP
5.</p>

<p>Moodle podporuje několik formátů souborů:</p>

<p><b>Formát GIFT</b></p>

<div style="margin-left: 2em">
  <p>GIFT je nejkomplexnější z formátů, které jsou k dispozici pro importování
  testových úloh z textového souboru. Byl navržen jako jednoduchý nástroj pro
  učitele, kteří vytvářejí úlohy ve formátu textového souboru. Podporuje různé
  typy úloh: úlohy s výběrem odpovědí, s krátkou tvořenou odpovědí, s odpovědí
  pravda/nepravda, numerické úlohy, přiřazování, a také vložení _______ pro
  formát "vynechané slovo". V rámci jednoho textového souboru lze použít více
  typů úloh a formát GIFT zároveň umožňuje zadávat poznámky k úlohám, jména
  úloh, komentář k odpovědím a jejich hodnocení v procentech. Zde je několik
  příkladů:</p>
  <pre>
Kdo je pohřben v památníku na Vítkově? {~TGM ~Klement Gottwald =nikdo} 

V památníku na Vítkově byl {~otráven =pohřben ~oddán} Klement Gottwald.

V památníku na Vítkově je pohřben TGM. {FALSE#Není a nikdy nebyl.}

Kdo je pohřben v památníku na Vítkově? {=nyní již nikdo =nikdo}

Kdy se narodil Klement Gottwald? {#1896}
</pre>

  <p align="right"><a href="help.php?file=formatgift.html&module=quiz">Více o
  formátu "GIFT"</a></p>
</div>

<p><b>Formát Aiken</b></p>

<div style="margin-left: 2em">
  <p>Formát Aiken poskytuje možnost, jak jednoduše vytvářet úlohy s výběrem
  odpovědí, a to ve snadno srozumitelném formátu. Příklad formátu Aiken:</p>
  <pre>
Co je cílem první pomoci?
A. Zachránit život, předejít dalšímu zranění.
B. Poskytnout lékařské ošetření zraněnému.
C. Předejít dalšímu zranění.
D. Pomoci obětem v nouzi.
ANSWER: A
</pre>

  <p align="right"><a href="help.php?file=formataiken.html&module=quiz">Více o
  formátu "Aiken"</a></p>
</div>

<p><b>Formát "Vynechané slovo"</b></p>

<div style="margin-left: 2em">
  <p>Tento formát podporuje pouze úlohy s výběrem odpovědí a úlohy s krátkou
  tvořenou odpovědí. Vytvoření příslušné úlohy závisí na počtu odpovědí. Při
  jedné odpovědi se vytvoří úloha s krátkou tvořenou odpovědí, při dvou a více
  odpovědích úloha s výběrem odpovědí. Chybné varianty odpovědi se uvozují
  vlnovkou (~), správná odpověď rovnítkem (=). Příklad úlohy s výběrem
  odpovědí:</p>

  <blockquote>
    Již v raném věku, kdy začínáme zkoumat své tělo, se z nás stávají studenti
    {=anatomie a fyziologie ~mechaniky ~teologie ~botaniky}, a studenty v
    jistém smyslu zůstáváme až do konce života.
  </blockquote>

  <p>Příklad úlohy s krátkou tvořenou odpovědí:</p>

  <blockquote>
    Již v raném věku, kdy začínáme zkoumat své tělo, se z nás stávají studenti
    {=anatomie a fyziologie}, a studenty v jistém smyslu zůstáváme až do konce
    života.
  </blockquote>

  <p align="right"><a href=
  "help.php?file=formatmissingword.html&module=quiz">Více o formátu "Vynechané
  slovo"</a></p>
</div>

<p><b>Formát AON</b></p>

<div style="margin-left: 2em">
  <p>Tento formát se od předchozího liší pouze tím, že po provedení importu se
  všechny úlohy s krátkou tvořenou odpovědí převedou po čtveřicích na
  přiřazovací úlohy.</p>

  <p>Kromě toho se u úloh s výběrem odpovědí během vkládání náhodně změní
  pořadí odpovědí.</p>

  <p>Formát je pojmenován podle organizace, která sponzorovala vývoj mnoha
  testovacích nástrojů.</p>
</div>

<p><b>Formát Blackboard</b></p>

<div style="margin-left: 2em">
  <p>Tento modul umožňuje importovat úlohy uložené v exportním formátu systému
  Blackboard. Je založen na funkcích XML, které jsou kompilovány do vašeho PHP.
  Upozornění: Tato verze Moodlu <b>není kompatibilní</b> s programem Blackboard
  verze 6 nebo novější.</p>

  <p align="right"><a href=
  "help.php?file=formatblackboard.html&module=quiz">Více o formátu
  "Blackboard"</a></p>
</div>

<p><b>Formát Blackboard V6+</b></p>

<div style="margin-left: 2em">
  <p>Také tento modul umožňuje importovat úlohy uložené v exportním formátu
  systému Blackboard. V omezené míře podporuje systém Blackboard verze 6 a 7.
  Je opět založen na funkcích XML, které jsou kompilovány do vašeho PHP. Musíte
  nahrát soubor ZIP exportovaný ze systému Blackboard.</p>
</div>

<p><b>Formát WebCT</b></p>

<div style="margin-left: 2em">
  <p>Tento modul umožňuje importovat úlohy uložené v textovém formátu
  WebCT.</p>

  <p align="right"><a href="help.php?file=formatwebct.html&module=quiz">Více o
  formátu "WebCT"</a></p>
</div>

<p><b>Formát Course Test Manager</b></p>

<div style="margin-left: 2em">
  <p>Tento modul umožňuje importovat úlohy uložené v databázi testových úloh
  systému Course Test Manager (CTM). Pro přístup k testovým úlohám (uloženým v
  databázi Microsoft Access) se používají různé postupy v závislosti na tom,
  zda je Moodle provozován v operačním systému Windows nebo Linux.</p>

  <p>Ve Windows můžete importovat databázi formátu Microsoft Access stejným
  způsobem jako ostatní importní soubory.</p>

  <p>V případě Linuxu musíte do stejné sítě umístit počítač se systémem
  Windows, na který zkopírujete databázi CTM. Dále je nutné spustit program
  ODBC Socket Server, který pro převod dat do Moodlu na serveru Linux použije
  jazyka XML.</p>

  <p>Před použitím tohoto importního filtru si prosím přečtěte podrobnější
  nápovědu.</p>

  <p align="right"><a href="help.php?file=formatctm.html&module=quiz">Více o
  formátu "CTM"</a></p>
</div>

<p><b>Doplňovací úloha (cloze)</b></p>

<div style="margin-left: 2em">
  <p>Tento speciální formát umožňuje importovat pouze jeden typ úlohy, a to
  doplňovací úlohu (cloze).</p>

  <p align="right"><a href="help.php?file=multianswer.html&module=quiz">Více o
  formátu "Doplňovací úloha (cloze)"</a></p>
</div>

<p><b>Formát Learnwise</b></p>

<div style="margin-left: 2em">
  <p>Tento formát umožňuje importovat úlohy s výběrem odpovědí uložené v XML
  formátu Learnwise.</p>
</div>

<p><b>Formát Examview</b></p>

<div style="margin-left: 2em">
  <p>Tento formát umožňuje import úloh z XML souborů programu Examview 4.
  Upozornění: Starší verze programu Examview nejsou podporovány.</p>
</div>

<p><b>Formát Moodle XML</b></p>

<div style="margin-left: 2em">
  <p>Tento specifický formát Moodlu umožňuje importovat testové úlohy, které
  byly již dříve exportovány v tomtéž formátu. Jde o srozumitelný formát, který
  se nejlépe uplatní při exportování kategorie úloh do formátu Moodle XML.
  Tento XML formát umožňuje importovat i obrazové soubory.</p>
</div>

<p>Postupně budou přibývat další formáty, napříkad IMS QTI a jakékoliv další,
kterými přispějí uživatelé Moodlu.</p>
