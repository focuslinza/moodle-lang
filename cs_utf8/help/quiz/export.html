<h1>Exportování úloh z vybrané kategorie</h1>

<p>Tato funkce vám umožní exportovat celou kategorii úloh (včetně podkategorií)
do textového souboru.</p>

<p>Mějte prosím na paměti, že u mnoha formátů souborů se při exportu úloh
některé informace ztratí. Je to proto, že mnohé formáty nemají všechny
vlastnosti, které se vyskytují v úlohách Moodlu. Neměli byste předpokládat, že
po provedení exportu a importu téže úlohy zůstane tato úloha zcela beze změn.
Navíc některé typy úloh nelze vůbec exportovat. Doporučujeme proto zkontrolovat
exportovaná data před tím, než budou použita v novém prostředí.</p>

<p>Aktuálně podporované formáty zahrnují:</p>

<p><b>Formát GIFT</b></p>

<div style="margin-left: 2em">
  <p>GIFT je nejkomplexnější z formátů, které jsou k dispozici pro exportování
  testových úloh Moodlu do textového souboru. Byl navržen jako jednoduchý
  nástroj pro učitele, kteří vytvářejí úlohy ve formátu textového souboru.
  Podporuje různé typy úloh: úlohy s výběrem odpovědí, s krátkou tvořenou
  odpovědí, s odpovědí pravda/nepravda, numerické úlohy, přiřazování, a také
  vložení _______ pro formát "vynechané slovo". Upozornění: Doplňovací úlohy
  (cloze) nejsou v současné době podporovány. V rámci jednoho textového souboru
  lze použít více typů úloh a formát GIFT zároveň umožňuje zadávat poznámky k
  úlohám, jména úloh, komentář k odpovědím a jejich hodnocení v procentech. Zde
  je několik příkladů:</p>
  <pre>
Kdo je pohřben v památníku na Vítkově? {~TGM ~Klement Gottwald =nikdo} 

V památníku na Vítkově byl {~otráven =pohřben ~oddán} Klement Gottwald.

V památníku na Vítkově je pohřben TGM. {FALSE#Není a nikdy nebyl.}

Kdo je pohřben v památníku na Vítkově? {=nyní již nikdo =nikdo}

Kdy se narodil Klement Gottwald? {#1896}
</pre>

  <p align="right"><a href="help.php?file=formatgift.html&module=quiz">Více o
  formátu "GIFT"</a></p>
</div>

<p><b>Formát Moodle XML</b></p>

<div style="margin-left: 2em">
  <p>Tento specifický formát Moodlu exportuje testové úlohy v jednoduchém
  formátu XML. Úlohy mohou být následně importovány do jiné testové kategorie
  nebo využity v rámci jiného procesu, např. při transformaci XSLT. Formát XML
  exportuje i obrázky připojené k úlohám (v kódování base64).</p>
</div>

<p><b>Formát IMS QTI 2.0</b></p>

<div style="margin-left: 2em">
  <p>Úlohy se exportují ve standardním formátu IMS QTI (verze 2.0). Mějte na
  paměti, že v rámci jednoho souboru ZIP se tak vytvoří sada několika
  souborů.</p>

  <p align="right"><a href="http://www.imsglobal.org/question/" target=
  "_qti">Více informací naleznete na stránkách IMS QTI</a>. (externí odkaz v
  novém okně)</p>
</div>

<p><b>Formát XHTML</b></p>

<div style="margin-left: 2em">
  <p>Testová kategorie se expotuje jako jedna stránka v kódu XHTML Strict.
  Každá úloha je samostatně uzavřena v tagu &lt;div&gt;. Pokud chcete tuto
  stránku dále používat, jak je, musíte přinejmenším upravit tag &lt;form&gt;
  na začátku sekce &lt;body&gt;, aby se zajistila požadovaná akce (např.
  'mailto').</p>
</div>

<p>Postupně budou přibývat další formáty, např. WebCT a jakékoliv další,
kterými přispějí uživatelé Moodlu.</p>
