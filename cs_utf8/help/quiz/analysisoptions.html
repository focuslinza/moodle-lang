<h1>Nastavení analýzy</h1>

<p>Nastavením následujících parametrů můžete určit, které pokusy o splnění
testu budou do analýzy odpovědí zahrnuty.</p>

<p><b>Výběr pokusů</b></p>

<p>Může být výhodné analyzovat u každého studenta pouze jeden pokus o splnění
testu. Je možné zvolit pokus s nejvyšším celkovým skóre, první pokus nebo
poslední vykonaný pokus. Pro provedení kumulativní analýzy se mohou případně
použít i údaje za všechny pokusy.</p>

<p><b>Odmítnutí nízkých skóre</b></p>

<p>Studenti občas test pouze procházejí a zkoumají bez toho, aby jej řešili za
účelem dosažení dobré známky. Bývá pravidlem, že tyto "zkušební" pokusy mají
velmi nízká skóre. Podobné pokusy mohou být z analýzy vyřazeny nastavením
spodního limitu pro skóre. Tento limit se zadává jako procentuální podíl
(0&ndash;100) maximálního počtu bodů za test.</p>

<p><b>Počet úloh na stránku</b></p>

<p>Můžete nastavit, kolik úloh se má zobrazit na jedné stránce.</p>
