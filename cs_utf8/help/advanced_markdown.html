<h2>Pokročilé použití formátu Markdown</h2>

<div id="Main">
  <div class="article">
    <p>Tato část obsahuje rozšíření základních informací uvedených v části
    nazvané "Psaní textu pomocí formátu Markdown" a je určena uživatelům, kteří
    mají zvláštní požadavky a chtějí maximálně využít výhod poskytovaných
    formátem Markdown. Pokud neznáte nebo nepotřebujete níže uvedené
    formátování, můžete tuto část vynechat a vrátit se k ní v okamžiku, kdy
    budete uvedené informace potřebovat.</p>

    <ul>
      <li><a href="#linebreaks">Zalomení řádků</a></li>
      <li><a href="#hr">Horizontální linky</a></li>
      <li><a href="#image_links">Obrázky s hypertextovými odkazy</a></li>
      <li><a href="#tables">Tabulky</a></li>
      <li><a href="#definition">Seznamy definic</a></li>
      <li><a href="#footnotes">Poznámky pod čarou</a></li>
      <li><a href="#embedded">Vložení HTML</a></li>
      <li><a href="#preformatted">Předformátovaný kód</a></li>
      <li><a href="#special_char">Použití speciálních znaků</a></li>
      <li><a href="#further">Další informace</a></li>
    </ul>

    <h2><a id="linebreaks" name="linebreaks">Konce řádků</a></h2>

    <p>Do některých textů, například do básní a říkanek, je třeba často vložit
    konce řádků. Vložení konce řádků pomocí klávesy Enter nebude mít požadovaný
    efekt, protože ve výchozím nastavení se řádky spojí tak, aby vytvořily
    odstavec.</p>

    <p><strong><code>Ententýky, dva špalíky,<br>
    čert vyletěl z elektriky,<br>
    bez klobouku bos,<br>
    narazil si nos!</code></strong></p>

    <p>Použijeme-li klávesu Enter, dostaneme následující výstup, v němž jsou
    konce řádků ignorovány:</p>

    <p>Ententýky, dva špalíky, čert vyletěl z elektriky, bez klobouku bos,
    narazil si nos!</p>

    <p>Zakončíme-li jednotlivé řádky dvojitou mezerou, získáme konce řádků:</p>

    <p>Ententýky, dva špalíky,<br>
    čert vyletěl z elektriky,<br>
    bez klobouku bos,<br>
    narazil si nos!</p>

    <h2><a id="hr" name="hr">Horizontální linky</a></h2>

    <p>Horizontální linky je možné vytvořit tak, že umístíte tři či více
    hvězdiček (*), spojovníků (-) nebo podtržítek (_) na řádek vedle sebe.</p>

    <p>Příklad:</p>

    <p><strong><code>***</code></strong></p>

    <p>Můžete však přidat mezery nebo další znaky, abyste zřetelněji odlišili
    oddělení sekcí v okně pro úpravy textu. Příklad:</p>

    <p><strong><code>* * * * *</code></strong></p>

    <p><strong><code>-------------------------</code></strong></p>

    <p><strong><code>_ _ _ _ _</code></strong></p>

    <p>Všechny uvedené metody poskytnou přesně stejný výsledek:</p>
    <hr>

    <h2><a id="image_links" name="image_links">Obrázky s hypertextovými
    odkazy</a></h2>

    <p>Dokument "Psaní textu pomocí formátu Markdown" obsahuje postupy
    vytváření webových odkazů a vkládání obrázků. Obě tyto operace lze
    zkombinovat a vytvořit tak obrázky, které fungují jako odkazy.</p>

    <p><strong><code>[vyhledávač google][google]</code></strong></p>

    <p><strong><code>![logo google][logo]</code></strong></p>

    <p>Jedná se o standardní webový odkaz a obrázek. Umístěním obrázku na místo
    textu odkazu získáte tento odkaz:</p>

    <p><strong><code>[![logo google][logo]][google]</code></strong></p>

    <p>Výše uvedený řádek v kombinaci s následujícími definicemi odkazů na
    jiném místě v dokumentu:</p>

    <p><strong><code>[logo]:</code></strong>
    <strong><code>http://www.google.com/images/logo.gif</code></strong><br>
    <strong><code>[google]:</code></strong>
    <strong><code>http://www.google.com/ "Kliknutím spustíte vyhledávač
    Google.com"</code></strong></p>

    <p>vytvoří obrázkový odkaz, který se po kliknutí otevře (s bublinovou
    nápovědou, která se zobrazí, pokud přes odkaz přejedete myší):</p>

    <p><a href="http://www.google.com/" title=
    "Kliknutím spustíte vyhledávač Google.com"><img src=
    "http://www.google.com/images/logo.gif" alt="logo google"></a></p>

    <p>Tato technika je například užitečná při propojení malých obrázků &ndash;
    náhledů &ndash; se soubory velkých fotografií pro stažení.</p>

    <h2><a id="tables">Tabulky</a></h2>

    <p>Pomocí formátu Markdown můžete vytvářet jednoduché HTML tabuky. Příklad:</p>

<pre>
Jméno   |   Věk
--------|------
Jakub   |   29
Zbyněk  |   47
Tomáš   |   32
</pre>

<table>
<thead>
<tr>
  <th>Jméno</th>
  <th>Věk</th>
</tr>
</thead>
<tbody>
<tr>
  <td>Jakub</td>
  <td>29</td>

</tr>
<tr>
  <td>Zbyněk</td>
  <td>47</td>
</tr>
<tr>
  <td>Tomáš</td>
  <td>32</td>
</tr>

</tbody>
</table>

    <p>Obsah buněk lze formátovat obvyklým způsobem. Sloupce lze zarovnat doleva 
    nebo doprava přidáním dvojtečky na začátek nebo na konec vodorovné linky pod 
    popiskem sloupce (viz další informace níže).</p>

    <h2><a id="definition">Seznamy definic</a></h2>

    <p>Seznamy definic sestávají z termínů následovaných jejich definicemi, 
    jako ve slovníku. Viz jednoduchý příklad:</p>

<pre>
Moodle
:   Známé prostředí pro online učení

PHP
:   Skriptovací jazyk.
    Používaný především pro tvorbu interaktivních webových aplikací.
</pre>

    <dl>
    <dt>Moodle</dt>
    <dd>Známé prostředí pro online učení</dd>

    <dt>PHP</dt>
    <dd>Skriptovací jazyk.
    Používaný především pro tvorbu interaktivních webových aplikací.</dd>
    </dl>

    <h2><a id="footnotes">Poznámky pod čarou</a></h2>

    <p>Poznámka pod čarou má dvě části. Odkaz v textu v podobě číslice a text 
    poznámky, který se zobrazí na konci dokumentu. Jednoduchý příklad:</p>

<pre>
Prostudujte si k tomuto tématu mou knihu.[^1]

[^1]: Vše o mé knize.
</pre>

    <p>Text poznámek můžete vložit kamkoli. Budou zobrazeny v pořadí, v jakém se 
    na ně odkazuje v textu. Ke každé poznámce lze vytvořit pouze jeden odkaz.</p>

    <h2><a id="embedded" name="embedded">Vložení HTML</a></h2>

    <p>Pokud jste zběhlí v používání jazyka HTML, může se stát, že vám formát
    Markdown neumožní takovou kontrolu formátování, na jakou jste zvyklí. Při
    návrhu formátu Markdown byla tato eventualita vzata v úvahu, a proto je
    možné kód HTML vložit přímo do textu formátovaného pomocí formátu
    Markdown.</p>

    <p><strong><code>* &lt;small&gt;text malými
    písmeny&lt;/small&gt;</code></strong><br>
    <strong><code>* &lt;big&gt;text velkými
    písmeny&lt;/big&gt;</code></strong></p>

    <ul>
      <li><small>text malými písmeny</small></li>

      <li><big>text velkými písmeny</big></li>
    </ul>

    <p>Poznámka: U seznamů s odrážkami jsou souběžně použity značky HTML a kód
    Markdown. Díky tomu není třeba vytvářet složitý kód HTML u základních
    funkcí formátování, například odstavců a seznamů, a přesto můžete jazyk
    HTML v určitých situacích plně využít.</p>

    <h2><a id="preformatted" name="preformatted">Zobrazení HTML nebo
    předformátovaného textu</a></h2>

    <p>Pokud chcete, aby se zadaný kód HTML zobrazil přesně tak, jak jste jej
    zadali, a nebyl zpracován prohlížečem, můžete na začátek každého řádku
    umístit čtyři mezery.</p>
    <pre>
<code>&lt;p&gt;Odstavec v &lt;b&gt;HTML&lt;/b&gt; zobrazený jako kód&lt;/p&gt;
</code>
</pre>

    <p>Tento postup také funguje u zobrazení počítačového kódu:</p>
    <pre>
<code>print "Argumenty příkazového řádku: </code><code>(@ARGV)\n";
</code>
</pre>

    <p>Protože je toto formátování často používáno u výpisů počítačových
    programů a dalších textů, které mohou obsahovat znaky používané formátem
    Markdown k rozlišení různých typů formátování, je u těchto řádků
    formátování Markdown vypnuto:</p>
    <pre>
<code>Normálně by toto slovo bylo zobrazeno **tučně**.
</code>
</pre>

    <p>Chcete-li takové znaky zahrnout do běžného textu, přečtěte si
    následující podkapitolu.</p>

    <h2><a id="special_char" name="special_char">Použití speciálních
    znaků</a></h2>

    <p>Chcete-li použít speciální znaky, které spouští formátování Markdown,
    aniž by došlo k jejich zpracování, zadejte před ně zpětné lomítko (\).
    Tímto způsobem "vynecháváte" následující znak ze zpracování. Zpětné lomítko
    není zobrazeno, ale znak, který přímo za ním následuje, se zobrazí přesně
    tak, jak byl zadán.</p>

    <p><strong><code>\*hvězdičky, bez zdůraznění\*</code></strong></p>

    <p>se zobrazí jako</p>

    <p>*hvězdičky, bez zdůraznění*</p>

    <p>narozdíl od</p>

    <p><strong><code>*zdůraznění, bez hvězdiček*</code></strong></p>

    <p>zobrazeného jako</p>

    <p><em>zdůraznění, bez hvězdiček</em></p>

    <h2><a id="further" name="further">Další informace</a></h2>

    <p>Formátovací systém Markdown není používán pouze v Moodlu, ale stále
    častěji i v různých nástrojích pro publikování na webu. Další informace o
    tomto formátu naleznete na adrese <a href=
    "http://daringfireball.net/projects/markdown/">http://daringfireball.net/projects/markdown/</a>.</p>
    
    <p>Moodle požívá rozšířenou verzi sytému Markdown známou jako "Markdown 
    Extra". Další informace lze najít na adrese <a href="http://www.michelf.com/projects/php-markdown/extra/">http://www.michelf.com/projects/php-markdown/extra/</a>.</p>
  </div>
</div>
