Jednotlivé příspěvky ve fóru lze hodnotit s použitím škály založené na <strong>
teorii individuálního a vztahového poznávání</strong> (separate and connected knowing).

Tato teorie vám může pomoci nahlédnout mezilidské jednání a komunikaci z nové 
perspektivy. Popisuje dva rozdílné způsoby, jak hodnotit a poznávat vše, co 
vidíme a slyšíme.

Každý z nás sice v různých obdobích používá v různé míře obě tyto metody, zkusme 
si však pro názornost představit dvě osoby, z nichž jedna je představitelem 
individuálního poznávání (Jim) a druhá představitelem vztahového poznávání (Mary).
<ul>
  <li>Jim většinou zůstává tak objektivní, jak je to jen možné, a do poznávání 
nezapojuje city a pocity. Když diskutuje s lidmi odlišných názorů, rád obhajuje 
svůj vlastní pohled na věc a snaží se v názorech svých oponentů najít 
logické mezery. Je kritický k novým myšlenkám, pokud to nejsou ověřená fakta z 
uznávaných zdrojů, jako jsou učebnice, respektovaní učitelé nebo jeho vlastní přímá 
zkušenost. Jim je typickým představitelem <strong>individuálního poznávání</strong>.
  </li>
  <li>Mary je citlivější k ostatním. Je nadána empatií a obvykle naslouchá a klade
otázky, dokud necítí, že je schopna se "napojit na myšlení druhých" a rozumět věcem 
z jejich pohledu. Učí se tak, že se snaží sdílet zkušenosti, které vedly k 
získání určité znalosti u ostatních lidí. V diskusi se vyhýbá střetům a je 
připravena logickými argumenty podpořit návrhy ostatních. Mary je typickou 
představitelkou <strong>vztahového poznávání</strong>.</li>
</ul>

Všimli jste si u tohoto příkladu, že představitelem individuálního poznávání je 
muž a představitelkou vztahového poznávání žena? Některé studie ukázaly, že 
statisticky tomu tak většinou je, konkrétní lidé se však mohou nacházet kdekoliv 
ve spektru vymezeném těmito dvěma extrémy.

Pro vzájemnou efektivní spolupráci skupiny studentů by bylo nejlepší, kdyby byl 
každý z nich schopen používat OBA způsoby poznávání.

V konkrétní situaci, jakou je on-line fórum, může být jediný příspěvek příslušné 
osoby jasným projevem jedné či druhé charakteristiky, případně obou současně. 
Osoba, která se obecně projevuje výrazně vztahově, může do fóra vložit velmi 
individualisticky znějící příspěvek a naopak. Cílem hodnocení každého příspěvku 
pomocí této škály je:
<blockquote>
a) pomoci vám při čtení příspěvků přemýšlet o vztahovosti a individuálnosti 
poznávání<br />
b) poskytnout autorovi příspěvku zpětnou vazbu s informací o tom, jak jej vidí 
ostatní
</blockquote>

Výsledky nejsou žádným způsobem užívány při hodnocení studentů, pomáhají pouze 
zlepšit komunikaci a proces učení.

<hr />
Jestliže vás tyto problémy zaujaly, uvádíme zde několik odkazů na práce, v nichž 
byly původně rozvinuty:
<ul>
  <li>Belenky, M. F. - Clinchy, B. M. - Goldberger, N. R. - Tarule, J. M. (1986). 
    <i>Women's ways of knowing: the development of self, voice, and mind.</i> New York, 
    NY: Basic Books.</li>
  <li>Clinchy, B. M. (1989a). The development of thoughtfulness in college women: 
    Integrating reason and care. <i>American Behavioural Scientist</i>, 32(6), 647-657.</li>
  <li>Clinchy, B. M. (1989b). On critical thinking &amp; connected knowing. <i>Liberal 
    education</i>, 75(5), 14-19.</li>
  <li>Clinchy, B. M. (1996). Connected and separate knowing; Toward a marriage 
    of two minds. In Goldberger N. R. - Tarule, J. M. - Clinchy, B. M. - Belenky, 
    M. F. (Eds.), <i>Knowledge, Difference, and Power; Essays inspired 
    by &#8220;Women&#8217;s Ways of Knowing&#8221;</i> (pp. 205-247). New York, NY: 
    Basic Books.</li>
  <li>Galotti, K. M. - Clinchy, B. M. - Ainsworth, K. - Lavin, B. - Mansfield, 
    A. F. (1999). A New Way of Assessing Ways of Knowing: The Attitudes Towards 
    Thinking and Learning Survey (ATTLS). <i>Sex Roles</i>, 40(9/10), 745-766.</li>
  <li>Galotti, K. M. - Reimer, R. L. - Drebus, D. W. (2001). Ways of knowing 
    as learning styles: Learning MAGIC with a partner. <i>Sex Roles</i>, 44(7/8), 
    419-436. 
    <br />
  </li>
</ul>
