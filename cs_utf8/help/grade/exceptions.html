<h1>Výjimky z klasifikace</h1>
<p>Na této stránce je možné vyřadit studenty z&nbsp;klasifikace u jednotlivých 
   položek. Tato funkce je užitečná např. v&nbsp;případech, kdy došlo ke sloučení 
   dvou vyučovacích skupin nebo pokud student v&nbsp;průběhu semestru přejde 
   z&nbsp;jedné skupiny do druhé. Vyřazení studenta z&nbsp;některých položek 
   klasifikace je také užitečné, jestliže je daný student nemocný nebo nastanou-li 
   jiné nepředvídané okolnosti.<br />
   Na stránce se zobrazují tři sloupce:</p>
<ul>
    <li>Levý sloupec obsahuje studenty kurzu, kteří jsou u jednotlivých položek 
        zahrnuti do klasifikace.</li>
    <li>Prostřední sloupec obsahuje seznam všech položek klasifikace. Za jednotlivými 
        položkami je v&nbsp;závorce uveden celkový počet studentů vyřazených 
        z&nbsp;klasifikace.</li>
    <li>Pravý sloupec obsahuje seznam studentů, kteří jsou u jednotlivých položek
        vyřazeni z&nbsp;klasifikace.</li>
</ul>
<p>Chcete-li vyřadit studenty z klasifikace, klikněte na položku v&nbsp;prostředním 
   sloupci a potom v&nbsp;levém sloupci klikněte na jméno studenta. Pokud při výběru 
   podržíte stisknutu klávesu CTRL nebo APPLE, můžete vybrat více jmen. Následně 
   dole na stránce klikněte na tlačítko "Vyřadit z klasifikace". Vybraná jména 
   studentů se přesunou z&nbsp;levého do pravého sloupce a odpovídající studenti 
   budou vyřazeni z&nbsp;výpočtu známek u dané položky klasifikace.</p>

<p>Chcete-li studenty vyřazené z&nbsp;klasifikace opět do klasifikace zahrnout, 
   vyberte příslušnou položku, klikněte na jméno studenta v&nbsp;pravém sloupci 
   a nakonec na tlačítko "Zahrnout do klasifikace" v&nbsp;dolní části stránky. 
   Jméno studenta se přesune z&nbsp;pravého do levého sloupce.</p>