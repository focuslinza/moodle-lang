<h1>Nastavit předvolby</h1>
<p>Na stránce "Nastavit předvolby" jsou k&nbsp;dispozici následující 
   nastavení klasifikace.</p>

<ul>
    <li>Zobrazit pokročilé možnosti: Kliknutím na toto tlačítko zapnete 
        pokročilé možnosti klasifikace. Ve výchozím režimu se zobrazují 
        pouze body a celkové součty bez kategorií nebo speciálních výpočtů.</li>
    <li>Zobrazit vážené známky: U každé položky a kategorie se bude po nastavení 
        vah (záložka "Nastavit váhy") zobrazovat její hodnota v&nbsp;rámci celkové 
        známky. Můžete také rozhodnout, zda studenti vážené známky uvidí, či 
        nikoliv.</li>
    <li>Zobrazit body: Určuje, zda se bude u každé položky a kategorie zobrazovat 
        hrubý (nevážený) počet získaných bodů. Můžete rozhodnout, zda studenti údaj 
        o bodech uvidí, či nikoliv.</li>
    <li>Zobrazit známky v procentech: Určuje, zda se bude u každé položky a kategorie 
        zobrazovat hrubá (nevážená) známka v&nbsp;procentech. Hrubá (nevážená) známka 
        v&nbsp;procentech udává prostou procentní úspěšnost studenta u dané položky
        podle vzorce: <pre>(počet získaných bodů&nbsp;/&nbsp;nejvyšší možný počet bodů)&nbsp;*&nbsp;100</pre>
        Můžete rozhodnout, zda studenti údaj o hrubé známce v&nbsp;procentech uvidí, či
        nikoliv.</li>
    <li>Zobrazit známky jako písmena: Určuje, zda budou v&nbsp;celkové známce za kurz 
        zobrazeny známky jako písmena (slovní známky).</li>
    <li>Slovní známka: Určuje způsob výpočtu slovních známek &ndash; buď je založen na 
        hrubé známce v procentech, nebo na vážené známce.</li>
    <li>Opakovat záhlaví: Určuje, po kolika řádcích se znovu zobrazí záhlaví sloupců. 
        Tato možnost usnadňuje sledování známek v&nbsp;kurzech s vysokým počtem studentů.</li>
    <li>Ukázat skryté položky: Slouží k&nbsp;zobrazení nebo skrytí skrytých položek 
        klasifikace. Toto nastavení se aplikuje pouze v&nbsp;pohledu učitele &ndash; studenti 
        nevidí klasifikaci u položek, které jsou pro ně skryty. Pokud je tato možnost 
        nastavena na hodnotu Ano, bude celkové hodnocení studentů zahrnovat i známky 
        za skryté položky.</li>
</ul>