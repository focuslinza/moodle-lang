<h1>Nastavit váhy</h1>
<p>Na této stránce můžete nastavit váhu známek, ignorování X nejhorších 
   výsledků ve výpočtu známky, přidání bonusových bodů do kategorie nebo 
   skrytí kategorie v&nbsp;zobrazení a výpočtu známek.</p>
<ul>
    <li>Váha: Tato volba umožňuje vážit známky podle kategorie. Váha je 
        procentní podíl dané kategorie na celkové známce. Pokud je součet 
        vah u kategorií roven 100, zobrazí se celková váha v&nbsp;dolní 
        části stránky zeleně, jinak je celková váha zobrazena červeně.<br />
        <i>Příklad použití vah:</i> Máme čtyři kategorie, každé byla přidělena váha 
        25. Celkový součet bodů v&nbsp;jednotlivých kategoriích je 5, 100, 20
        a 400. Přestože se počet bodů v&nbsp;každé kategorii významně liší, bude se 
        každá kategorie podílet na celkové známce 25&nbsp;%. Dejme tomu, že zisk
        studenta v jednotlivých kategoriích je 3, 88, 19 a 350 bodů. Vážená celková
        známka se vypočte následovně:<br/>
        (3/5)*0,25 + (88/100)*0,25 + (19/20)*0,25 + (350/400)*0,25 = 0,15 + 0,22 + 0,2375 + 0,21875 = 0,82625 či 82,625&nbsp;%.
</li>
    <li>Ignorovat X nejhorších: Pomocí této volby můžete ignorovat X 
        nejhorších skóre ve výpočtu známek studentů. Celkový počet bodů 
        u jednotlivých kategorií by měl být ve všech případech stejný, 
        jinak může dojít ke vzniku neočekávaných výsledků.</li>
    <li>Bonusové body: Slouží k udělení bodů navíc, které nezmění celkový 
        počet bodů u kategorie. Tuto funkci můžete použít např. ke změně 
        bodového ohodnocení v&nbsp;případě špatně formulovaných úloh či 
        otázek apod. Bonusové body budou použity rovnou měrou u všech 
        studentů. Chcete-li udělit známky navíc pouze u některých položek 
        klasifikace, přidejte novou položku klasifikace a označte ji jako 
        známku navíc na záložce "Nastavit kategorie".</li>
    <li>Skryto: Jestliže zaškrtnete toto políčko, bude kategorie odebrána 
        ze zobrazení a z&nbsp;výpočtu známek. Tuto vlastnost lze použít pro
        přidání položek do klasifikace až poté, co byly položky oznámkovány:
        Položky klasifikace, které nejsou zařazeny do žádné kategorie, budou 
        automaticky vloženy do kategorie "Nezařazeno", stačí tedy nastavit 
        kategorii "Nezařazeno" jako skrytou. Studenti potom uvidí své známky 
        až po přesunutí položek klasifikace do připravených kategorií.</li>
</ul>