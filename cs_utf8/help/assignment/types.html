<h1>Typy úkolů</h1>

<p>K dispozici je neustále rostoucí počet typů úkolů:</p>

<h2>Offline činnost</h2>
<p>Tento typ úkolu je určen pro plnění úkolů mimo Moodle. Úkol 
   může být uložen na webu nebo zadán v&nbsp;prezenční výuce.</p>
<p>Studenti si mohou zobrazit zadání úkolu, ale nemají možnost 
   vkládat soubory ani provádět jinou činnost. Hodnocení funguje 
   běžným způsobem, studenti obdrží upozornění na získané známky.</p>
<hr />

<h2>Online text</h2>
<p>U tohoto typu úkolu je uživatel vyzván k&nbsp;úpravě textu pomocí 
   běžných editačních nástrojů Moodlu. Učitelé mohou práce hodnotit 
   online a dokonce i přidávat komentáře v&nbsp;textu nebo provádět změny.</p>
<p>(Pokud jste již pracovali ve starších verzích Moodlu, má tento typ úkolu 
   stejnou funkci jako dřívější modul Poznámky [Journal].)</p>
<hr />

<h2>Odevzdat soubor</h2>
<p>Tento typ úkolu umožňuje každému účastníkovi odevzdat jeden soubor 
   libovolného typu.</p>
<p>Může to být textový dokument, obrázek, zazipované webové stránky 
   nebo jakýkoliv jiný soubor podle zadání učitele.</p>
<hr />

<h2>Pokročilé nahrávání souborů</h2>
<p>Tento typ úkolu umožňuje každému účastníkovi odevzdat jeden nebo 
   více souborů libovolného typu. Mohou to být textové dokumenty, obrázky, 
   zazipované webové stránky nebo jakýkoliv jiný soubor podle vašeho zadání.</p>
<p>Tento typ úkolu vám také umožňuje nahrát jeden či více souborů s&nbsp;vaší 
   reakcí na odevzdaný úkol. Tyto soubory lze do systému vložit ještě předtím, 
   než začnou studenti odevzdávat řešení úkolu &ndash; tak je možné poskytnout 
   každému účastníkovi kurzu soubor s&nbsp;jiným zadáním.</p>
<p>Studenti mají možnost přiložit k&nbsp;odevzdaným souborům poznámky 
   s&nbsp;popisem obsahu souborů, fází řešení úkolu apod.</p>
<p>Proces odevzdání musejí u tohoto typu úkolu studenti na závěr ručně 
   ukončit. Jako učitel máte možnost sledovat, v jaké fázi se odevzdání úkolu
   právě nachází. Nedokončené úkoly jsou označeny jako &bdquo;Pracovní 
   verze&ldquo;. <b>Neohodnocené</b> úkoly můžete převést do stavu 
   &bdquo;Pracovní verze&ldquo;.</p>