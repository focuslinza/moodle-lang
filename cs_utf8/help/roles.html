<h1>Role</h1>

<p> 
Role je soubor oprávnění, který je definován pro celé stránky
a který lze v&nbsp;konkrétních kontextech přidělovat konkrétním uživatelům.
</p>

<p>
Můžete mít např. roli nazvanou "Učitel", která je nastavena tak, aby 
umožňovala učitelům provádět některé akce (a jiné zase ne). Jakmile 
je tato role jednou vytvořena, můžete ji někomu přidělit v&nbsp;kurzu – tím 
z dotyčného uživatele uděláte pro daný kurz "Učitele". Stejnou roli 
můžete vybranému uživateli přidělit v&nbsp;určité kategorii kurzů – tím 
z&nbsp;něj uděláte "Učitele" všech kurzů obsažených v&nbsp;dané kategorii; 
nebo můžete tuto roli uživateli přidělit pouze v&nbsp;jednom diskusním fóru 
– tím mu poskytnete oprávnění "Učitele" pouze pro toto fórum.
</p>
  
<p>
Role musí mít <strong>jméno</strong>. Pokud potřebujete roli pojmenovat pro více  
jazyků, můžete použít vícejazyčnou syntaxi Moodlu: <pre>
  &lt;span lang="en_utf8"&gt;Teacher&lt;/span&gt;
  &lt;span lang="cs_utf8"&gt;Učitel&lt;/span&gt; 
  </pre>Pokud této možnosti využijete, je nutné mít současně v&nbsp;nastavení 
instalace aktivovánu volbu "Použít filtry na všechny řetězce [filterall]".
</p>

<p>
<strong>Krátký název</strong> role je nutný k&nbsp;tomu, aby na vaši roli mohly   
odkazovat jiné součásti Moodlu (např. při hromadném vkládání uživatelů 
z&nbsp;textového souboru nebo při nastavení zápisu do kurzů prostřednictvím 
zásuvného modulu).
</p>

<p>
<strong>Popis</strong> slouží k definici role vašimi vlastními slovy, tak aby 
ostatní uživatelé měli představu, k&nbsp;čemu role slouží.
</p>

<p>
Viz také 
<a href="help.php?file=contexts.html">Kontexty</a>,
<a href="help.php?file=permissions.html">Oprávnění</a>,
<a href="help.php?file=assignroles.html">Přidělování rolí</a> a
<a href="help.php?file=overrides.html">Přenastavení rolí</a>.
</p>