<h1>Dostupné dotazníky</h1>

<p>V současné době Moodle nabízí pouze určité typy dotazníků (v dalších verzích
si budete moci vytvářet své vlastní).</p>

<p>Při výběru použitých dotazníků jsme přihlédli k jejich užitečnosti pro
hodnocení online vzdělávacích prostředí, která jsou založena na
konstruktivistických přístupech k vyučování. Dotazníky vám mohou posloužit ke
zjišťování vývoje účastníků vašich kurzů. (Další podrobnosti na: <a target=
"paper" href=
"http://dougiamas.com/writing/herdsa2002">http://dougiamas.com/writing/herdsa2002</a>)</p>
<hr>

<p><b>COLLES &ndash; Constructivist On-Line Learning Environment Survey</b></p>

<div style="margin-left: 2em">
  <p>Dotazník COLLES se skládá z 24 krátkých výroků seskupených do šesti škál,
  z nichž každá pomáhá zaměřit se na jednu důležitou otázku týkající se kvality
  online výukového prostředí:</p>

  <table border="0" cellspacing="10" cellpadding="10">
    <tr>
      <td valign="top">Závažnost</td>

      <td>Jaký má online výuka význam pro odborné dovednosti studentů?</td>
    </tr>

    <tr>
      <td valign="top">Reflexe</td>

      <td>Podporuje online výuka u studentů kritické reflexivní myšlení?</td>
    </tr>

    <tr>
      <td valign="top">Interaktivita</td>

      <td>Do jaké míry studenti při učení využívají možností režimu
      online?</td>
    </tr>

    <tr>
      <td valign="top">Podpora učitele</td>

      <td>Jak dobře zajišťují učitelé studentům přístup k online výuce?</td>
    </tr>

    <tr>
      <td valign="top">Podpora spolužáků</td>

      <td>Povzbuzují se spolužáci navzájem vhodným způsobem při online
      výuce?</td>
    </tr>

    <tr>
      <td valign="top">Interpretace</td>

      <td>Rozumějí si studenti a učitelé při vzájemné online komunikaci?</td>
    </tr>
  </table>

  <p>Zdůraznění dynamického pohledu na učení představuje novou teorii poznání &ndash;
  sociální konstruktivismus, který vykresluje studenta jako aktivního tvůrce
  konceptů v rámci sociálně interaktivního výukového prostředí. Sociální
  konstruktivismus je gnozeologie, neboli způsob poznání, v němž studenti
  přemýšlivě spolupracují na společném vytváření nových vědomostí, zejména v
  kontextu vzájemného poznávání vycházejícího z jejich vlastních
  zkušeností.</p>

  <p>Ústředním bodem této spolupráce je rozvoj komunikačních schopností
  studenta, tj. schopností zapojit se do otevřené a kritické diskuse jak s
  učitelem, tak i se spolužáky. Tato diskuse je charakterizována empatickou
  orientací na rozvoj oboustranného porozumění a kritickým přístupem ke
  zkoumání souvisejících tvrzení.</p>

  <p>Dotazník COLLES byl navržen tak, aby vám umožnil sledovat míru, do jaké
  jste schopni využít interaktivní kapacity sítě WWW při zapojování studentů do
  dynamických výukových postupů.</p>

  <p>(Tyto informace byly převzaty ze stránky dotazníku COLLES. Další informace
  o dotazníku COLLES a jeho tvůrcích naleznete na adrese: <a target="paper"
  href=
  "http://surveylearning.com/colles/">http://surveylearning.com/colles/</a>)</p>
</div>
<hr>

<p><b>ATTLS &ndash; Attitudes to Thinking and Learning Survey</b></p>

<div style="margin-left: 2em">
  <p>Teorie "způsobů poznávání", původem z výzkumu v oboru genderových studií
  (Belenky et al., 1986), poskytuje nástroj pro zjištění kvality dialogu v
  rámci kolaborativního prostředí.</p>

  <p>Attitudes Towards Thinking and Learning Survey (ATTLS) je nástroj, který
  vyvinul Galotti et al. (1999) k měření toho, do jaké míry osoba "poznává
  zapojeně" (connected knower, CK) nebo "samostatně" (separate knower, SK).</p>

  <p>Lidé s vyšší mírou "zapojeného poznávání" (CK) mají tendenci vnímat učení
  jako zábavu a jsou často kolegiálnější, přívětivější a ochotnější vycházet z
  nápadů ostatních, zatímco lidé s vyšší mírou "samostatného poznávání" (SK)
  zaujímají k výuce častěji kritičtější a polemický postoj.</p>

  <p>Studie ukázaly, že tyto dva styly učení jsou na sobě navzájem nezávislé
  (Galotti et al., 1999; Galotti et al., 2001). A že pouze odrážejí odlišnosti
  v přístupu k poznávání, nikoli kapacitu poznávání nebo rozumové
  schopnosti.</p>

  <p><i>Belenky, M. F., Clinchy, B. M., Goldberger, N. R., & Tarule, J. M.
  (1986).</i> <i>Women's Ways of Knowing:</i> <i>The Development of Self,
  Voice, and Mind.</i> <i>New York:</i> <i>Basic Books, Inc.</i></p>

  <p><i>Galotti, K. M., Clinchy, B. M., Ainsworth, K., Lavin, B., & Mansfield,
  A. F. (1999).</i> <i>A New Way of Assessing Ways of Knowing:</i> <i>The
  Attitudes Towards Thinking and Learning Survey (ATTLS).</i> <i>Sex Roles,
  40(9/10), 745-766.</i></p>

  <p><i>Galotti, K. M., Reimer, R. L., & Drebus, D. W. (2001).</i> <i>Ways of
  knowing as learning styles:</i> <i>Learning MAGIC with a partner.</i> <i>Sex
  Roles, 44(7/8), 419-436.</i></p>
</div>
