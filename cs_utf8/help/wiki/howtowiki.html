<h2>Jak pracovat s Wiki</h2>

<p>Wiki, kterou používá Moodle, je založena na <a href=
"http://erfurtwiki.sourceforge.net/?id=ErfurtWiki" target=
"_blank">ErfurtWiki</a>, což je implementace hypertextového systému <a href=
"http://c2.com/cgi/wiki?WikiWikiWeb" target="_blank">WikiWikiWeb</a>. Umožňuje
skupině uživatelů jednoduše spolupracovat na tvorbě a úpravách webových
stránek.</p>

<p>&nbsp;</p>

<ul>
  <li>Podívejte se, jak se <a href="#createpages">zakládají nové
  stránky</a>.</li>

  <li>Již založené stránky lze upravovat buď tak, že kliknete na ikonu
  (<img alt="upravit" src="pix/t/edit.gif">), nebo na záložku "Upravit" v
  záhlaví stránky.</li>

  <li>Obsah stránek můžete formátovat buď pomocí formátovacích značek <a href=
  "#wikimarkup">Wiki</a>, nebo pomocí značek HTML &ndash; pokud je tato možnost
  aktivována.</li>

  <li>Vytvořené stránky je možné prohledávat a sestavovat jejich seznamy podle
  různých kritérií.</li>

  <li>Lze tak sestavit mj. seznam nejnovějších stránek, nejnavštěvovanějších
  stránek, nejčastěji upravovaných stránek či nedávno aktualizovaných
  stránek.</li>
</ul>
<p>

<p><a name="createpages" id="createpages"></a><b>Zakládání stránek</b><br>
Novou stránku založíte tak, že její název uvedete v textu některé stávající
stránky. Stránku wiki lze pojmenovat buď pomocí <a href=
"#camelcase">WikiSlov</a>, nebo tak, že název uzavřete do hranatých závorek (
[] ).</p>

<p>Příklad:</p>

<ul>
  <li>MojeStrankaWiki (WikiSlova)</li>

  <li>[Moje stránka wiki] (v hranatých závorkách)</li>
</ul>
<p>

<p>Po uložení se za textem označeným jako název stránky bude zobrazovat otazník
'?'. Kliknutím na '?' přejdete do režimu úprav pro danou stránku. Vložíte svůj
text, uložíte a máte novou stránku wiki.</p>

<p><a name="wikimarkup" id="wikimarkup"></a><b>Značky Wiki</b><br>
Všechny stránky ve wiki můžete snadno upravovat pomocí značek wiki.</p>

<h4>Odstavce</h4>

<ul type="circle">
  <li>Odstavce v textu oddělujte prázdnými řádky;</li>

  <li>pro zalomení řádku použijte tři znaky procenta %%%;</li>

  <li>odsazení textu dosáhnete tak, že na začátek řádku vložíte mezeru nebo
  tabulátor.</li>
</ul>

<h4>!! Nadpisy</h4>

<ul type="circle">
  <li>Chcete-li vytvořit malý nadpis, použijte na začátku řádku vykřičník
  !;</li>

  <li>pro středně velký nadpis použijte dva vykřičníky !!;</li>

  <li>a pro velké nadpisy tři vykřičníky !!!.</li>
</ul>

<h4>Formátování textu</h4>

<ul type="circle">
  <li>Chcete-li část textu <em>zdůraznit</em>, uzavřete jej na začátku i na
  konci dvěma jednoduchými uvozovkami, tj. ''zdůraznění'' (obvykle se zobrazí
  jako kurzíva);</li>

  <li><strong>tučného textu</strong> docílíte dvěma podtržítky (__tučně__),
  nebo dvěma hvězdičkami ** (**tučně**);</li>

  <li><big>zvětšení textu</big> dosáhnete tak, že jej napíšete mezi dvě dvojice
  znaků ## (##zvětšit##);</li>

  <li><small>zmenšení textu</small> potom stejným postupem s těmito symboly
  'µµ' ( µµzmenšitµµ);</li>

  <li>písmo připomínající <tt>text psaný na stroji</tt> se použije, pokud text
  umístíte mezi dvě dvojice rovnítek == (==strojopis==).</li>
</ul>

<h4>Seznamy</h4>

<ul type="circle">
  <li>Položku seznamu (odsazenou a začínající odrážkou) vytvoříte tak, že na
  začátek řádku napíšete hvězdičku *;</li>

  <li>pro číslované seznamy použijte stejným způsobem znak #;

    <ol>
      <li>můžete vytvářet také vnořené seznamy &ndash; pro každou další úroveň
      seznamu přidejte na začátku jeden formátovací znak navíc;</li>

      <li>pokud zachováte úroveň zanoření, můžete dokonce odrážkové a číslované
      seznamy kombinovat.</li>
    </ol>
  </li>
</ul>

<h4>Hypertextové Odkazy</h4>

<ul type="circle">
  <li>Pro vytvoření nového hypertextového odkazu stačí do textu umístit
  WikiSlovo,</li>

  <li>nebo uzavřít vybraný text do <b>hranatých závorek</b>.</li>

  <li>Zapíšete-li do textu stránky platnou internetovou adresu (začínající
  <a href="http://">http://</a>), např. http://www.example.com, bude z ní při
  zobrazení automaticky vytvořen hypertextový odkaz, na který bude možné
  kliknout.</li>

  <li>Uzavřete-li internetovou adresu nebo WikiOdkaz do hranatých závorek
  [<a href="http://www.moodle.org/">Moodle</a>], můžete vzniklý odkaz popsat
  vhodným titulkem &ndash; zapsaným buď v uvozovkách, nebo pomocí znaku | (svislítko,
  roura, pipe):

    <ul type="circle">
      <li>[název | http://example.com]</li>

      <li>[WikiOdkaz "název"] nebo ["název pro" WikiOdkaz]</li>
    </ul>
  </li>

  <li>Nechcete-li, aby se z WikiSlova nebo z internetové adresy (nebo jiného
  textu v hranatých závorkách) stal hypertextový odkaz, stačí před ně napsat
  vykřičník ! nebo tildu (vlnovku):

    <ul type="circle">
      <li>!BezOdkazu, ~BezOdkazu</li>

      <li>![bez odkazu], !!http://example.com</li>
    </ul>
  </li>
</ul>

<h4>Tabulky pomocí znaku |</h4>

<table cellpadding="2" border="1" cellspacing="0">
  <tr>
    <td>každou buňku</td>

    <td>stačí uzavřít</td>

    <td>z každé strany</td>
  </tr>

  <tr>
    <td>jedním</td>

    <td>svislítkem</td>
  </tr>

  <tr>
    <td>prázdné buňky</td>

    <td>prohlížeče</td>

    <td>obvykle vynechávají</td>
  </tr>
</table>

<p>Zápis:<br>
| každou buňku | stačí uzavřít | z každé strany |<br>
| jedním | svislítkem |<br>
| prázdné buňky | prohlížeče | obvykle vynechávají |<br>
<br>
Poznámka: Před tabulku i za tabulku vložte vždy prázdný řádek, aby byla
dostatečně odlišena od okolního textu.</p>

<h4>Obrázky</h4>

<ul type="circle">
  <li>Chcete-li vložit do stránky obrázek, zapište jeho absolutní internetovou
  adresu do hranatých závorek, např.
  [http://www.example.com/pics/image.png];</li>

  <li>druhou možností je použít funkci Vkládání obrázků.</li>
</ul>

<h4>Další informace</h4>Značkovací systém Wiki nabízí řadu další možností. Více
informací najdete na domácí stránce <a href="http://erfurtwiki.sourceforge.net"
target="_blank">Erfurt Wiki</a>.

<p><a name="camelcase" id="camelcase"></a><b>WikiSlova</b><br>
Pro WikiSlova se v angličtině používá výraz "CamelCase", tj. doslova "velbloudí
velikost písma" &ndash; jde o popisný název, který vychází z vnější podoby WikiSlov.
Jde totiž vždy o několik slov zapsaných za sebe bez mezer, oddělených pouze
změnou velikosti písma. Střídání malých a velkých písmen připomíná hrby
velblouda.</p>

<p>Jiným anglickým názvem pro stejný jev je "Bumpy Text", tj. doslova "hrbolatý
text".</p>

<p>Ačkoli jazykoví puristé mají proti tomuto způsobu pojmenovávání výhrady, v
počítačovém světě je velmi časté a zná je většina programátorů.</p>
