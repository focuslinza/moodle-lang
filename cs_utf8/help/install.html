<h1>Instalace Moodlu</h1>

<h2>Nepropadejte panice! <img src="http://moodle.org/pix/s/smiley.gif"></h2>

<blockquote>
  <p>Tato příručka popisuje, jak probíhá první instalace Moodlu. V některých
  krocích zabíhá trochu do detailů, aby bylo možno pokrýt drobné rozdíly v
  nastavování různých webových serverů, takže se tento dokument může zdát
  zbytečně dlouhý a komplikovaný. Není třeba nechat se odradit &ndash; Moodle lze
  nastavit během několika minut!</p>

  <p>Dopřejte si čas a projděte tento dokument pečlivě &ndash; ušetříte si tím
  množství zbytečné práce později. Pokud máte stále problémy, můžete vyhledat
  pomoc v <a target="_blank" href="http://moodle.org/help">Nápovědě k
  Moodlu</a>.</p>

  <p>Další možností je obrátit se na <a target="_blank" href=
  "http://moodle.com/hosting/">společnost zabývající se webovým hostingem</a>,
  která pro vás může Moodle kompletně spravovat, takže můžete celý tento
  dokument nechat být a přejít přímo k výuce.</p>

  <p> </p>

  <p>Obsah tohoto dokumentu:</p>

  <ol>
    <li><a href="#requirements">Požadavky</a></li>

    <li><a href="#downloading">Stažení a kopírování souborů</a></li>

    <li><a href="#site">Struktura stránek</a></li>

    <li>
      <a href="#installer">Spuštění instalačního skriptu a vytvoření souboru
      config.php</a>

      <ul>
        <li><a href="#webserver">Kontrola nastavení webového serveru</a></li>

        <li><a href="#database">Vytvoření databáze</a></li>

        <li><a href="#data">Vytvoření datového adresáře</a></li>
      </ul>
    </li>

    <li><a href="#admin">Přechod na administrátorskou stránku a další
    konfigurace</a></li>

    <li>*<a href="#cron">Nastavení cron</a></li>

    <li><a href="#course">Vytvoření nového kurzu</a></li>
  </ol>

  <p> </p>
</blockquote>

<h3 class="sectionheading"><a name="requirements" id="requirements"></a>1.
Požadavky</h3>

<blockquote>
  <p>Moodle je vyvíjen převážně v Linuxu pomocí PHP, Apache a MySQL, je ale
  také pravidelně testován na PostgreSQL a v prostředí Windows XP a Mac OS
  X.</p>

  <p>Co potřebujete:</p>

  <ol>
    <li>Software webového serveru. Většina uživatelů používá software <a href=
    "http://www.apache.org/" target="_blank">Apache</a>, ale Moodle může bez
    problémů fungovat na jakémkoliv webovém serveru, který podporuje PHP, jako
    je například IIS na platformách Windows.</li>

    <li>Skriptovací jazyk <a href="http://www.php.net/" target="_blank">PHP</a>
    (verze 4.1.0 nebo novější). Od verze Moodlu 1.4 je podporován i jazyk PHP
    5.</li>

    <li>Fungující databázový server: Plně podporovány a doporučeny pro použití
    s Moodlem jsou databáze <a href="http://www.mysql.com/" target=
    "_blank">MySQL</a> nebo <a href="http://www.postgresql.org/" target=
    "_blank">PostgreSQL</a>.</li>
  </ol>

  <p>Většina poskytovatelů webového prostoru všechny tyto funkce standardně
  podporuje. Pokud jste zaregistrováni u poskytovatele, který tyto možnosti
  nepodporuje, zeptejte se na důvod a zvažte přechod k jinému
  poskytovateli.</p>

  <p>Chcete-li provozovat Moodle na svém vlastním počítači a celý tento postup
  se vám zdá trochu složitý, nahlédněte do naší příručky: <a href=
  "http://moodle.org/doc/?file=installamp.html">Instalace Apache, PHP a
  MySQL</a>. Naleznete zde podrobné pokyny k instalaci všech těchto produktů na
  většině oblíbených platforem.</p>

  <p> </p>
</blockquote>

<h3 class="sectionheading"><a name="downloading" id="downloading"></a>2.
Stažení a kopírování souborů</h3>

<blockquote>
  <p>Moodle je možné získat dvěma způsoby &ndash; jako komprimovaný balíček a
  prostřednictvím systému CVS. Oba způsoby jsou podrobně popsány na stránce pro
  stažení: <a href="http://moodle.org/download/" target=
  "_blank">http://moodle.org/download/</a>.</p>

  <p>Po stažení a rozbalení archivu nebo stažení souborů prostřednictvím
  systému CVS získáte adresář s názvem "moodle", který obsahuje celou řadu
  souborů a složek.</p>

  <p>Celý adresář "moodle" můžete umístit do adresáře webového serveru &ndash; v tom
  případě budou stránky dostupné na adrese typu
  <b>http://vasserver.cz/moodle</b>, nebo můžete zkopírovat veškerý obsah přímo
  do hlavního adresáře webového serveru. Pak se budou stránky nacházet na
  adrese typu <b>http://vasserver.cz</b>.</p>

  <p>Jestliže stahujete Moodle do svého počítače a potom jej nahráváte na
  webový server, je obvykle lepší nahrát celý archív jako jeden soubor a potom
  jej rozbalit na serveru. Dokonce i rozhraní pro správu webů, jako je
  například Cpanel, umožňují rozbalit archívy v programu File Manager (Správce
  souborů).</p>
</blockquote>

<p> </p>

<h3 class="sectionheading"><a name="site" id="site"></a>3. Struktura
stránek</h3>

<blockquote>
  <p>Tuto část můžete vynechat, ale naleznete zde stručný souhrn obsahu složky
  Moodle, který vám pomůže zorientovat se:</p>

  <blockquote>
    <table>
      <tr>
        <td width="130" valign="top">config.php</td>

        <td valign="top">&ndash;</td>

        <td valign="top">obsahuje základní nastavení. Tento soubor není dodáván
        s Moodlem. Vytvoříte jej při instalaci.</td>
      </tr>

      <tr>
        <td valign="top">install.php</td>

        <td valign="top">&ndash;</td>

        <td valign="top">skript, jehož spuštěním vytvoříte soubor
        config.php</td>
      </tr>

      <tr>
        <td valign="top">version.php</td>

        <td valign="top">&ndash;</td>

        <td valign="top">definuje aktuální verzi kódu Moodlu</td>
      </tr>

      <tr>
        <td valign="top">index.php</td>

        <td valign="top">&ndash;</td>

        <td valign="top">titulní stránka instalace Moodlu</td>
      </tr>
    </table>

    <ul>
      <li>admin/ &ndash; kód pro správu celé instalace Moodlu</li>

      <li>auth/ &ndash; zásuvné moduly pro ověřování uživatelů</li>

      <li>blocks/ &ndash; zásuvné moduly pro postranní bloky, používané na mnoha
      místech Moodlu</li>

      <li>calendar/ &ndash; celý kód pro správu a zobrazování kalendářů</li>

      <li>course/ &ndash; kód pro zobrazování a správu kurzů</li>

      <li>doc/ &ndash; nápověda a dokumentace k systému Moodle (například tato
      stránka)</li>

      <li>files/ &ndash; kód pro zobrazování a správu souborů</li>

      <li>lang/ &ndash; texty v různých jazycích, pro každou lokalizaci jeden
      podadresář</li>

      <li>lib/ &ndash; knihovny používané programovým jádrem Moodlu</li>

      <li>login/ &ndash; kód pro zpracování přihlášení uživatelů a zřizování nových
      účtů</li>

      <li>mod/ &ndash; všechny hlavní moduly kurzu</li>

      <li>pix/ &ndash; grafika používaná na stránkách</li>

      <li>theme/ &ndash; motivy stránek</li>

      <li>user/ &ndash; kód pro zobrazování a správu uživatelů</li>
    </ul>

    <p> </p>
  </blockquote>
</blockquote>

<h3 class="sectionheading"><a name="installer" id="installer"></a>4. Spuštění
instalačního skriptu a vytvoření souboru config.php</h3>

<blockquote>
  <p>Chcete-li spustit instalační skript (install.php), otevřete ve webovém
  prohlížeči hlavní adresu Moodlu nebo přímo otevřete stránku
  <strong>http://vasserver.cz/install.php</strong>.</p>

  <p>(Instalační skript se pokusí o nastavení souboru cookie pro relaci. Pokud
  se v prohlížeči zobrazí okno s upozorněním, je třeba tento soubor cookie
  povolit!)</p>

  <p>Moodle zjistí potřeby konfigurace a provede vás několika obrazovkami,
  které vám pomohou vytvořit nový konfigurační soubor s názvem
  <strong>config.php</strong>. Na konci této procedury se Moodle pokusí uložit
  soubor config.php na správné místo. Pokud se mu to nepodaří, stiskněte
  tlačítko pro stažení souboru a sami nahrajte config.php do hlavního adresáře
  Moodlu na vašem serveru.</p>

  <p>Po celou dobu instalační skript testuje serverové prostředí a zobrazuje
  návrhy řešení problémů. Pro většinu běžných problémů by navrhovaná řešení
  měla být dostačující. Pokud uvíznete na mrtvém bodě, vyhledejte níže další
  informace o některých běžných potížích, které vám mohou stát v cestě.<br></p>
</blockquote>

<blockquote>
  <h3 class="sectionheading"><a name="webserver" id="webserver"></a>4.1 Obecné
  nastavení webového serveru</h3>

  <blockquote>
    <p>Nejprve se ujistěte, že váš webový server je nastaven tak, aby používal
    jako implicitní stránku index.php (například společně se soubory
    index.html, default.htm atd.).</p>

    <p>U serveru Apache je to zajištěno pomocí parametru DirectoryIndex v
    souboru httpd.conf. Syntaxe obvykle vypadá takto:</p>

    <blockquote>
      <pre>
<strong>DirectoryIndex</strong> index.php index.html index.htm 
</pre>
    </blockquote>

    <p>Ujistěte se, že je soubor index.php uveden v seznamu (a nejlépe někde na
    začátku &ndash; kvůli výkonu).</p>

    <p>Dále, pokud používáte server <b>Apache 2</b>, byste měli zapnout
    proměnnou <i>AcceptPathInfo</i>, která umožňuje skriptům předávání
    argumentů, například http://server/file.php/arg1/arg2. To je nezbytné,
    chcete-li užívat relativní odkazy mezi vašimi zdroji, a zároveň to může
    zvýšit rychlost načítání stránek.Proměnnou zapnete přidáním následujícího
    řádku do souboru httpd.conf.</p>

    <blockquote>
      <pre>
<strong>AcceptPathInfo</strong> on 
</pre>
    </blockquote>

    <p>Za třetí, plná funkčnost Moodlu vyžaduje aktivaci celé řady nastavení
    PHP. <b>Na většině serverů budou tato nastavení již aktivována.</b> Některé
    servery PHP (a některé novější verze PHP) však mohou být nastaveny jinak. V
    konfiguračním souboru PHP (obvykle nazvaném php.ini) jsou definována tato
    nastavení:</p>

    <blockquote>
      <pre>
magic_quotes_gpc = 1    (doporučeno, ale není nutné)
magic_quotes_runtime = 0    (nutné)
file_uploads = 1
session.auto_start = 0
session.bug_compat_warn = 0
  
</pre>
    </blockquote>

    <p>Pokud nemáte přístup k souboru httpd.conf nebo php.ini na serveru, nebo
    pokud provozujete Moodle na serveru, na kterém jsou nainstalovány další
    aplikace vyžadující jiné nastavení, nezoufejte! Často je možné výchozí
    nastavení PŘEPSAT.</p>

    <p>Pro přepsání výchozího nastavení je třeba v hlavním adresáři Moodlu
    vytvořit soubor s názvem <b>.htaccess</b>, který bude obsahovat řádky
    podobné následujícím. Tento postup funguje pouze na serverech Apache a
    pouze tehdy, je-li v hlavní konfiguraci povolena funkce Overrides.</p>

    <blockquote>
      <pre>
DirectoryIndex index.php index.html index.htm

&lt;IfDefine APACHE2&gt;
     <b>AcceptPathInfo</b> on
&lt;/IfDefine&gt;

php_flag magic_quotes_gpc 1
php_flag magic_quotes_runtime 0
php_flag file_uploads 1
php_flag session.auto_start 0
php_flag session.bug_compat_warn 0
</pre>
    </blockquote>

    <p>Také můžete například definovat maximální velikost souborů nahrávaných
    na server:</p>

    <blockquote>
      <pre>
LimitRequestBody 0
php_value upload_max_filesize 2M
php_value post_max_size 2M
     
</pre>
    </blockquote>

    <p>Nejjednodušší je zkopírovat vzorový soubor z adresáře
    <strong>lib/htaccess</strong> a upravit jej tak, aby vyhovoval vašim
    potřebám. Soubor obsahuje další pokyny. Příklad pro příkazový řádek systému
    Unix:</p>

    <blockquote>
      <pre>
cp lib/htaccess .htaccess
</pre>
    </blockquote>
  </blockquote>

  <p> </p>

  <h3 class="sectionheading"><a name="database" id="database"></a>4.2 Vytvoření
  databáze</h3>

  <blockquote>
    <p>V databázovém systému je třeba vytvořit prázdnou databázi (např. s
    názvem "<b>moodle</b>") a také zvláštního uživatele (např. "moodleuser"),
    který má přístup do této (a pouze do této) databáze. U testovacích serverů
    je možné použít i superuživatele "root", ale tento postup není u
    produkčních serverů doporučen. Pokud by se totiž hackerovi podařilo odhalit
    heslo, byl by ohrožen celý databázový systém namísto jedné databáze.</p>

    <p>Používáte-li server webového poskytovatele, budete mít pravděpodobně k
    dispozici webové rozhraní ovládacího panelu, kde můžete databázi
    vytvořit.</p>

    <p>Mezi nejoblíbenější patří systém <strong>Cpanel</strong>. Chcete-li
    vytvořit databázi v systému Cpanel,</p>

    <ol>
      <li>Klikněte na ikonu <strong>Databáze MySQL</strong>.</li>

      <li>Do pole databáze zadejte "moodle" a klikněte na tlačítko <b>Přidat
      databázi</b>.</li>

      <li>Do příslušných polí zadejte uživatelské jméno a heslo (jiné, než
      obvykle používáte) a klikněte na tlačítko <b>Přidat uživatele</b>.</li>

      <li>Nyní můžete kliknutím na tlačítko <b>Přiřadit uživatele k
      databázi</b> udělit tomuto novému uživatelskému účtu <b>VŠECHNA</b> práva
      k nové databázi.</li>

      <li>Nezapomeňte, že vaše uživatelské jméno a jméno databáze může začínat
      názvem vašeho účtu systému Cpanel. Při zadávání těchto údajů do
      instalačního skriptu Moodlu používejte celá jména a názvy.</li>
    </ol>

    <p>Máte-li přístup k příkazovému řádku systému Unix, můžete stejné operace
    provést zadáním příkazů.</p>

    <p>Zde je uveden příklad sekvence příkazů v systému Unix pro nastavení
    MySQL:</p>
    <pre>
   # mysql -u root -p
   &gt; CREATE DATABASE moodle; 
   &gt; GRANT SELECT,INSERT,UPDATE,DELETE,CREATE,DROP,INDEX,ALTER ON moodle.* 
           TO moodleuser@localhost IDENTIFIED BY 'vase_heslo'; 
   &gt; quit 
   # mysqladmin -p reload
    
</pre>

    <p>Ukázka příkazů pro PostgreSQL:</p>
    <pre>
   # su - postgres
   &gt; psql -c "create user moodleuser createdb;" template1
   &gt; psql -c "create database moodle;" -U moodleuser template1
   &gt; psql -c "alter user moodleuser nocreatedb;" template1
</pre>
  </blockquote>

  <p> </p>

  <h3 class="sectionheading"><a name="data" id="data"></a>4.3 Vytvoření
  datového adresáře</h3>

  <blockquote>
    <p>Moodle bude také potřebovat určité místo na pevném disku, kam bude
    ukládat nahrané soubory, například dokumenty kurzu a obrázky uživatelů.</p>

    <p>Instalační skript Moodlu se pokusí tento adresář vytvořit za vás, pokud
    se však tato operace nezdaří, budete muset adresář pro tento účel vytvořit
    ručně.</p>

    <p>Z důvodu zabezpečení je nejvhodnější tento adresář nastavit tak, aby
    NEBYL přístupný přímo prostřednictvím webu. Toto nastavení nejsnáze
    provedete tak, že adresář umístíte MIMO webový adresář. Pokud je však
    nezbytné, aby byl datový adresář umístěn ve webovém adresáři, zabezpečte
    jej tak, že do datového adresáře umístíte soubor s názvem .htaccess, který
    bude obsahovat tento řádek:</p>

    <blockquote>
      <pre>
deny from all
</pre>
    </blockquote>

    <p>Chcete-li se ujistit, že Moodle do tohoto adresáře může ukládat nahrané
    soubory, zkontrolujte, zda má software webového serveru (například Apache)
    nastaveno oprávnění k zápisu, čtení a spouštění pro tento adresář.</p>

    <p>Na počítačích se systémem Unix to znamená, že vlastníkem adresáře bude
    uživatel s názvem "nobody" nebo "apache", kterému bude uděleno oprávnění ke
    čtení, zápisu a spouštění.</p>

    <p>V systému Cpanel můžete složku vyhledat pomocí nástroje File Manager
    (Správce souborů), kliknout na ni a potom kliknout na tlačítko Change
    Permissions (Změnit oprávnění). Na mnoha sdílených serverech webových
    poskytovatelů bude pravděpodobně třeba omezit přístup ke všem souborům
    pouze na vaši "skupinu", abyste zabránili ostatním zákazníkům webového
    hostingu prohlížet si či měnit vaše soubory. Všem ostatním bude však třeba
    udělit úplný přístup pro čtení i zápis, což umožní webovému serveru přístup
    k vašim souborům.</p>

    <p>Máte-li potíže s bezpečným nastavením, obraťte se na správce. Některé
    servery, zejména ty, které používají funkci PHP známou jako Safe Mode
    (Bezpečný režim), vyžadují, aby za vás tento adresář vytvořil a nastavil
    správce.</p>
  </blockquote>
</blockquote>

<h3 class="sectionheading"><a name="admin" id="admin"></a>5. Přechod na
administrátorskou stránku a další konfigurace</h3>

<blockquote>
  <p>Pokud jste v předchozím kroku správně vytvořili základní soubor
  <strong>config.php</strong>, zobrazí se po otevření úvodní stránky serveru
  administrátorská stránka, kde je možné dokončit konfiguraci.</p>

  <p>Při prvním přístupu na administrátorskou stránku se zobrazí "zhuštěná"
  licence GPL, kterou musíte přijmout, abyste mohli pokračovat v nastavení.</p>

  <p>Nyní Moodle spustí nastavení databáze a vytváření tabulek pro ukládání
  dat. Nejprve se vytvoří hlavní databázové tabulky. Měla by se zobrazit řada
  příkazů SQL, za nimiž jsou uvedeny stavové zprávy (červeně nebo zeleně).
  Výstup by měl vypadat takto:</p>

  <blockquote>
    <p>CREATE TABLE course ( id int(10) unsigned NOT NULL auto_increment,
    category int(10) unsigned NOT NULL default '0', password varchar(50) NOT
    NULL default '', fullname varchar(254) NOT NULL default '', shortname
    varchar(15) NOT NULL default '', summary text NOT NULL, format tinyint(4)
    NOT NULL default '1', teacher varchar(100) NOT NULL default 'Teacher',
    startdate int(10) unsigned NOT NULL default '0', enddate int(10) unsigned
    NOT NULL default '0', timemodified int(10) unsigned NOT NULL default '0',
    PRIMARY KEY (id)) TYPE=MyISAM</p>

    <p><font color="#006600">SUCCESS</font></p>
  </blockquote>

  <p>...a tak dále, následovat by měla zpráva ve stylu: <font color=
  "#006600">Tabulky byly úspěšně nastaveny.</font></p>

  <blockquote>
    <p class="style3">Pokud se tento výstup nezobrazí, spočívá problém zřejmě v
    databázi nebo konfiguračním nastavení, které jste definovali v souboru
    config.php. Zkontrolujte, že se PHP nenachází v omezeném bezpečném režimu
    (Safe Mode) &ndash; komerční poskytovatelé webového prostoru někdy mívají tento
    režim zapnutý. Proměnné PHP můžete zkontrolovat tak, že vytvoříte krátký
    soubor, který obsahuje text <strong>&lt;?php phpinfo() ?&gt;</strong>, a
    prohlédnete si ho v prohlížeči. Zkontrolujte nastavení a zkuste stránku
    otevřít znovu.</p>
  </blockquote>

  <p>Posuňte se na konec stránky a klikněte na odkaz "Pokračovat".</p>

  <p>Nyní by se měl zobrazit formulář, kde můžete definovat další konfigurační
  proměnné instalace, například výchozí jazyk, servery SMTP a další proměnné.
  Nemusíte se příliš znepokojovat tím, zda jste nyní všechno nastavili správně,
  protože se vždy později můžete vrátit a upravit nastavení pomocí rozhraní pro
  správu. Výchozí nastavení jsou navržena tak, aby je bylo možné použít a aby
  byla bezpečná pro většinu serverů. Posuňte se na konec stránky a klikněte na
  tlačítko "Uložit změny".</p>

  <blockquote>
    <p class="style3">Pokud (a pouze pokud) uvíznete na této stránce a nebudete
    moci pokračovat, potom na vašem serveru došlo zřejmě k problému, kterému se
    říká "buggy referrer". Odstranění této chyby je snadné: Vypněte nastavení
    "secureforms" a potom zkuste pokračovat.</p>
  </blockquote>

  <p>Dále se zobrazí další stránky, na nichž jsou uvedeny stavové zprávy
  týkající se nastavení všech tabulek vyžadovaných různými moduly Moodlu.
  Stejně jako předtím by měly být všechny zobrazeny zeleně.</p>

  <p>Posuňte se na konec stránky a klikněte na odkaz "Pokračovat".</p>

  <p>Další stránkou je formulář, kde můžete definovat parametry stránek Moodlu
  a úvodní stránky, například název, formát, popis a další parametry. Vyplňte
  tento formulář &ndash; kdykoliv později se sem můžete vrátit a provést změny &ndash; a
  potom klikněte na tlačítko "Uložit změny".</p>

  <p>Nakonec se zobrazí výzva k vytvoření hlavního správce Moodlu. Zadejte
  požadované údaje &ndash; jméno, e-mailovou adresu ad. &ndash; a potom klikněte na
  tlačítko "Uložit změny". Některá pole jsou nepovinná. Pokud vynecháte nějaké
  důležité pole, zobrazí se výzva k doplnění údajů.</p>

  <blockquote>
    <blockquote>
      <blockquote>
        <blockquote>
          <blockquote>
            <p><strong>Pečlivě si zapamatujte uživatelské jméno a heslo, které
            jste použili pro účet správce. Budete je v budoucnu potřebovat pro
            přístup na administrátorskou stránku.</strong></p>
          </blockquote>
        </blockquote>
      </blockquote>
    </blockquote>

    <p class="style3">(Pokud se z nějakého důvodu instalace přeruší, nebo dojde
    k systémové chybě, která vám zabrání příhlásit se k vašemu
    administrátorskému účtu, můžete se ve většině případů přihlásit
    prostřednictvím výchozího uživatelského jména "admin" a hesla "admin".)</p>
  </blockquote>

  <p>Po úspěšném nastavení budete přesměrováni na domovskou stránku vaší nové
  instalace. Všimněte si odkazů pro správu v levé dolní části stránky (stejné
  odkazy se také zobrazují na samostatné administrátorské stránce) &ndash; tyto
  položky jsou viditelné pouze vám, pokud jste přihlášeni jako správce.
  Veškerou další správu Moodlu lze provádět prostřednictvím této nabídky,
  například:</p>

  <ul>
    <li>vytvářet a odstraňovat kurzy,</li>

    <li>vytvářet a upravovat uživatelské účty,</li>

    <li>spravovat účty učitelů,</li>

    <li>měnit nastavení stránek, například motivů.</li>
  </ul>

  <p>Toto však ještě není konec instalace. Zbývá provést jednu velmi důležitou
  věc &ndash; viz další část týkající se nastavení cron.</p>
</blockquote>

<p> </p>

<h3 class="sectionheading"><a name="cron" id="cron"></a>6. Nastavení cron &ndash;
DŮLEŽITÉ!</h3>

<blockquote>
  <p>Některé moduly v Moodlu vyžadují průběžnou kontrolu plnění svých funkcí.
  Moodle například potřebuje zkontrolovat diskusní fóra a odeslat kopie nově
  vložených příspěvků e-mailem těm uživatelům, kteří si zřídili jejich
  odebírání.</p>

  <p>Skript, který tuto průběžnou kontrolu zajišťuje, je umístěn v adresáři
  admin a jmenuje se cron.php. Tento skript se však neumí spouštět sám, proto
  je třeba nastavit mechanismus pravidelného volání tohoto skriptu (například
  každých pět nebo deset minut). Tím systém získá něco jako "srdeční rytmus" a
  skript může volat další funkce v periodách definovaných jednotlivými moduly.
  Tento typ pravidelného spouštění úloh je znám jako <b>služba cron</b>.</p>

  <p>Upozorňujeme, že počítač volající soubor cron.php <b>nemusí být tentýž,
  jako ten, na kterém je provozován Moodle</b>. Jsou-li vám tedy poskytovány
  omezené webové služby bez možnosti nastavení služby cron, můžete pravidelné
  volání skriptu zřídit na jakémkoliv jiném serveru či dokonce domácím
  počítači. Důležité je jen to, aby se soubor cron.php pravidelně spouštěl.</p>

  <p>Zatížení způsobované tímto skriptem není velké, časový interval 5 minut je
  obvykle dostatečný, pokud byste přeci jen chtěli snížit zatížení serveru,
  nastavte hodnoty mezi 15 a 30 minutami. Nedoporučuje se nastavit delší časový
  odstup, protože např. opožděné rozesílání e-mailů může zpomalit celý běh
  kurzu.</p>

  <p>Nejprve vyzkoušejte, zda funguje přímé volání skriptu pomocí
  prohlížeče:</p>

  <blockquote>
    <pre>
http://vasserver.cz/moodle/admin/cron.php
</pre>
  </blockquote>

  <p>Nyní potřebujte zařídit, aby se tento skript nějakým způsobem volal
  automaticky a pravidelně.</p>

  <p><b>Systémy Windows</b></p>

  <blockquote>
    <p>Nejsnazší cestou je použít balíček moodle-cron-for-windows.zip, který
    řeší celou věc velice jednoduše instalací malé služby systému Windows.
    <a href="http://moodle.org/download/modules/moodle-cron-for-windows.zip"
    title="Click to download this package (150k)" target="_blank"></a> Spusťte
    jej a zapomeňte na něj!</p>
  </blockquote>

  <p><strong>Služby poskytovatelů webového prostoru</strong></p>

  <blockquote>
    <p>Webový ovládací panel může obsahovat webovou stránku, která umožňuje
    nastavení služby cron. V systému Cpanel například hledejte tlačítko s
    názvem Cron jobs (Úlohy cron). Tam můžete vložit stejný typ příkazů systému
    Unix, jaké jsou uvedeny níže.</p>
  </blockquote>

  <h4>Použití příkazového řádku v systému Unix</h4>

  <blockquote>
    <p>Existují různé programy, jejichž pomocí můžete z příkazového řádku
    zavolat webovou stránku. Některé nemusí být na daném serveru k
    dispozici.</p>

    <p>Můžete například použít program 'wget' systému Unix:</p>

    <blockquote>
      <pre>
wget -q -O /dev/null http://vasserver.cz/moodle/admin/cron.php
</pre>
    </blockquote>

    <p>Všimněte si, že v tomto příkladu je výstup stránky zahozen (respektive
    přesměrován na /dev/null).</p>

    <p>Stejně je tomu při použití programu lynx:</p>

    <blockquote>
      <pre>
lynx -dump http://vasserver.cz/moodle/admin/cron.php &gt; /dev/null
</pre>
    </blockquote>

    <p>Případně můžete použít nezávislou verzi PHP zkompilovanou tak, aby se
    spouštěla z příkazového řádku. Výhodou tohoto způsobu je, že protokol
    vašeho webového serveru není zaplňován opakujícími se požadavky na spuštění
    skriptu cron.php. Nevýhodou je, že musíte mít přístup k řádkové verzi
    PHP.</p>

    <blockquote>
      <pre>
/opt/bin/php /web/moodle/admin/cron.php

    
</pre>
    </blockquote>
  </blockquote>

  <h4>Použití programu crontab v systému Unix</h4>

  <blockquote>
    <p>Funkce systému Cpanel spočívá v poskytování webového rozhraní k unixové
    utilitě známé jako crontab. Pokud máte v systému Unix přístup k příkazovému
    řádku, můžete spustit crontab z něj pomocí příkazu:</p>

    <blockquote>
      <pre>
crontab -e
</pre>
    </blockquote>

    <p>a potom přidat jeden z následujících příkazů:</p>

    <blockquote>
      <pre>
*/5 * * * * wget -q -O /dev/null http://vasserver.cz/moodle/admin/cron.php
</pre>
    </blockquote>

    <p>Příkaz "crontab" obvykle otevře editor 'vi'. Režim vkládání aktivujete
    stisknutím "i", napíšete výše zmíněný příkaz a režim ukončíte stisknutím
    klávesy ESC. Uložení a ukončení provedete zadáním příkazu ":wq", pro
    ukončení bez uložení zadejte příkaz ":q!" (bez uvozovek).</p>
  </blockquote>

  <p> </p>
</blockquote>

<h3 class="sectionheading"><a name="course" id="course"></a>7. Vytvoření nového
kurzu</h3>

<blockquote>
  <p>Nyní, když Moodle správně funguje, můžete začít vytvářet nové kurzy.</p>

  <p>Na administrátorské stránce (nebo v panelu Správa na titulní stránce)
  vyberte možnost "Vytvořit nový kurz".</p>

  <p>Vyplňte formulář, pozornost věnujte zejména položce uspořádání kurzu. V
  této fázi se nemusíte příliš starat o podrobnosti, všechna nastavení kurzu
  může později změnit vyučující. Všimněte si žlutých ikon s otazníkem, ty
  poskytují kontextovou nápovědu.</p>

  <p>Stisknutím tlačítka "Uložit změny" se přesunete na další stránku, kde
  můžete k vytvořenému můžete přiřadit učitele. K dispozici jsou pouze již
  existující uživatelé. Chcete-li založit nový učitelský účet, požádejte
  příslušného učitele, aby si jej na vašich stránkách zřídil sám (podle pokynů
  na přihlašovací stránce) nebo mu jej založte prostřednictvím nabídky "Přidat
  nového uživatele" na administrátorské stránce.</p>

  <p>Po dokončení je kurz připraven k dalším úpravám. Od této chvíle je
  přístupný prostřednictvím odkazu "Kurzy" na titulní stránce.</p>

  <p>Další informace o výstavbě kurzu naleznete v <a href=
  "./?file=teacher.html">Příručce učitele</a>.</p>

  <p> </p>

  <p align="center"><strong>Hodně štěstí při prozkoumávání a
  Moodlování!</strong></p>

  <p align="center"><b>Pokud se vám Moodle líbí, zvažte prosím zaslání</b>
  <a href="http://moodle.org/donations/" target=
  "_blank"><b>příspěvku</b></a><b>, který by nám pomohl pokrýt náklady na
  vývoj!</b></p>
</blockquote>
