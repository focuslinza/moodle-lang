<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>Dokumentace Moodlu: Historie</title>
<link rel="stylesheet" href="./docstyles.css" type="TEXT/CSS" />
<meta http-equiv="Content-Type" content="text/html; charset=UTF-8" />
</head>
<body>

<h1>Historie</h1>

<blockquote>

<p>Moodle je živý projekt, na kterém se stále pracuje.  U jeho zrodu stál <A
href="http://moodle.org/user/view.php?id=1&amp;course=1" target=_top>Martin
Dougiamas</a>, který ho řídí dodnes:</p>

<p><EM>Zabývám se tím problémem už řadu let. Začalo to v devadesátých letech,
kdy jsem byl správcem sítě na <a href="http://www.curtin.edu.au/"
target=_top>Curtin University of Technology</a>, a tedy i správcem tamní
instalace výukového systému WebCT. A právě četné frustrace, které mi to
přivodilo, mi nasadily brouka do hlavy - to se přece určitě dá dělat lépe! (Ne,
tabuli, křídu ani Blackboard jsem tím nemyslel :-)</EM></p>

<p><EM>Znám spoustu lidí ve školách a menších institucích (ale i velkých), kteří
by rádi využívali internet efektivněji, ale pro nepřehlednost a množství
technologií a pedagogických přístupů nevědí, kde začít. Vždy jsem doufal ve
vznik bezplatné alternativy, která by těmto lidem umožnila uplatnit jejich
znalosti na síti.</EM></p>

<p><EM>Přesvědčení, že výuka na internetu skýtá velké, ale zatím nevyužité
možnosti, mě vedlo k&nbsp;magisterskému a posléze doktorandskému studiu v oboru
výchovy a vzdělávání, což mi umožnilo propojit mou dosavadní profesi v oblasti
výpočetní techniky s&nbsp;poznatky z&nbsp;pedagogiky. Nejsilněji mě oslovila
teorie poznání nazývaná sociální konstruktivismus - která nejenže pojímá
studium jako společenskou aktivitu, ale zaměřuje se na získávání dovedností a
vědomostí při aktivním vytváření artefaktů (např. textů) určených ke čtení nebo
jinému použití dalším lidem.</EM></p>

<p><EM>Je pro mne velmi důležité, aby práce s&nbsp;tímto systémem byla co
nejsnazší - usiluji o co největší intuitivnost ovládání.</EM></p>

<p><EM>Jsem odhodlán na Moodlu pracovat dál a zachovat ho otevřený a bezplatný.
Hluboce věřím ve význam vzdělání bez omezení a ve výuku s&nbsp;podporou nových
technologií, a Moodle je způsob, jak mohu k&nbsp;naplnění těchto tezí nejlépe
přispět.</EM></p>

</blockquote>

<p>Po několika zavržených raných prototypech vypustil Martin dne 20. srpna 2002
do světa verzi 1.0.  Ta byla určena pro intimnější prostředí menších tříd na
vysokých školách a byla použita pro řadu studií, které podrobně zkoumaly
spolupráci a reflexi v těchto malých skupinách dospělých účastníků.</p>

<p>Od té doby se pravidelně objevují další verze obohacené o nové prvky a
nabízející lepší škálovatelnost a vyšší výkon.</p>

<p>Šíření Moodlu a rostoucí počet uživatelů umožňují získávat stále více ohlasů
od lidí z&nbsp;různých vzdělávacích prostředí.  Moodle nyní nepoužívají jen
univerzity, ale i střední a základní školy, neziskové organizace, soukromé
firmy, nezávislí učitelé a dokonce i rodiče, kteří se rozhodli vzdělávat své
děti doma. Na zkvalitňování Moodlu se různým způsobem podílí čím dál víc lidí
z&nbsp;celého světa; podrobnosti se dozvíte na stránce <a
href="?file=credits.html">Poděkování</a>.</p>

<p>Důležitou součástí projektu Moodle je webová stránka <a
href="http://moodle.org/"  target=_top>moodle.org</a>.  Je zdrojem informací a
místem pro diskusi a spolupráci uživatelů, mezi něž patří správci systémů,
pedagogové, metodici, vědci, a samozřejmě vývojáři. Tato stránka se - stejně
jako Moodle sám - neustále vyvíjí, aby vyhovovala potřebám uživatelů, a stejně
jako Moodle bude vždy zdarma.</p>

<p>V roce 2003 byla založena společnost <a href="http://moodle.com/"
target=_top>moodle.com</a>, která nabízí rozšířenou placenou podporu těm, kteří
ji potřebují, správu stránek a konzultantské a další služby.</p>

<p>Pokud vás zajímá, jaké máme s Moodlem plány do budoucna, podívejte se na
stránku <a href="?file=future.html">Výhledy</a>.</p>

<p align="center"><font size=1><a href="." target="_top">Dokumentace Moodlu</a></font></p>
<p align="center"><font size=1>Verze: $Id$</font></p>

</body>
</HTML>
