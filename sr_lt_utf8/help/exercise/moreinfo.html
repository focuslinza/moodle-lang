<h1><img alt="" src="<?php echo $CFG->wwwroot?>/mod/exercise/icon.gif" />&nbsp;Vežbe</h1>

<p>Vežba je jednostavan ali moćan zadatak. U vežbi predavač traži od studenata da urade određeni praktični rad. To može biti pisanje eseja ili izveštaja, pripremanje prezentacije, itd. Kada su studenti uradili zadatak prvo moraju sami da ocene svoj rad pre nego što ga predaju predavaču. Kada je jednom predat rad predavač ga ocenjuje koristeći istu formu ocenjivanja. Predavač može dati studentu povratnu informaciju i zamoliti ga da poboljša svoj rad i ponovo ga preda, ili ne. Konačna ocena je bazirana na tome koliko dobro su studenti procenili svoj sopstveni rad i samo rešenje.</p>

<p>Pre početka vežbe predavač mora da ju podesi tako što</p>
<ol>
<li> Kreira Word dokument ili HTML dokument koji predstavlja vežbu i govori studentima šta se od njih očekuje da urade. Ovaj dokument u vežbu postavlja predavač.</li>
<li> Dodaje tekstualne elemente i bira opcije u Formi ocenjivanja. Ovu formu koriste i studenti i predavač za ocenjivanje rada nastalog u vežbi. Postoje različiti tipovi ocenjivanja koji mogu biti primenjeni (pogledajte pomoć za "Strategije ocenjivanja"). </li>
</ol>
<p>U velikim grupama, predavač može smatrati da je od pomoći kreiranje više verzija jedne vežbe. Ove varijante dodaju stepen različitosti vežbe i garantuju da će studenti raditi različite zadatke u vežbi. Dodeljuju se studentima na slučajan ali balansiran način. Svaki student dobija samo jednu vežbu ali je broj dodeljivanja svake vežbe u jednoj grupi (razredu) približno isti. Primetimo da varijante ne bi smele biti previše različite s obzirom na to da se koristi ista forma ocenjivanja za sve varijante.</p>

<p>Kada su opis(i) vežbe i forma ocenjivanja postavljeni na svoje mesto, vežba je otvorena za studente. Prikazuje im se opis vežbe ili zadatka. Kada su završili zadatak, moraju da procene svoj rad (koristeći ranije pripremljenu formu ocenjivanja) pre nego što predaju svoj rad predavaču. Formu ocenjivanja studenti mogu koristiti kao "listu provera" ("checklist"). Ako žele mogu da provere i isprave svoj rad i procenu pre nego što zaista predaju svoj rad, i verovatno bi ih trbalo podstaći i da urade tako!</p>

<p>Kada student jednom preda svoj rad, i njegova procena i sam rad postaju dostupni predavaču. Predavač ocenjuje rad (koristeći studentsku procenu kao polaznu tačku) i odlučuje da li zamoliti studenta da ponovo preda poboljšanu verziju svog rada ili ne.</p>

<p>Ako predavač smatra da studentski rad može biti poboljšan, studentu može biti pružena prilika da ponovo preda rad. Ako je tako učinjeno, predavač ponovo ocenjuje rad koristeći formu ocenjivanja koja sadrži ocene i komentare koje je dao prethodno predatom radu.</p>

<p>Kada je krajnji rok za predaju rešenja dostignut, studenti mogu da nastave sa predajom svojih rešenja. mađutim, takva rešenja će biti označena sa "kasni". Predavač može, ako se tako želi, da oceni rad i da da studentu povratnu informaciju. Ocene zakasnelog rešenja se zadržavaju i <b>ne</b> koriste se u računanju krajnje ocene. Ako, iz bilo kog razloga, predavač želi da prihvati zakasneli rad kao normalan rad oznaka za kašnjenje se može izbrisati odlaskom na Administratorsku stranicu, pronalaskom predatog rešenja i klikom na odgovarajući link. Tada će ocena tog rada biti korištena u računanju konačne ocene.</p>

<p>Kada su sva predata rešenja ocenjena, vežba se premešta u završnu fazu. Naredna predaja rešenja studenta nije sada dozvoljena. Sada studenti mogu da vide svoje konačne ocene zajedno sa ocenama koje su dobili za predata rešenja. Ocena studenta za vežbu je suma ocene ocenjivanja studenta, mere slaganja procene studenta i ocene predavača za (prvo) predato rešenje studenta, i ocene/ocena predavača predatog/ih rešenja. (Ocena koju je dao student u ovom ocenjivanju se   <b>ne</b> koristi.)</p>

<p>Kada predavač dozvoli studentu da ponovo preda rad, predavač treba da razmotri kako da podesi opciju koja kontroliše kako se računaju konačne ocene studenata kada postoji više predatih rešenja. Ova opcija daje predavaču mogućnost da bira između korištenja srednje ocene svih predatih rešenja studenta i korištenja ocene najboljeg rešenja. Ova opcija se može promeniti u bilo kojem momentu i promena se odmah vidi na ekranu sa ocenama.</p>

<p>U završnoj fazi vežbe studenti takođe mogu da vide i "Zajedničku tabelu" predatih rešenja. To je sortirana lista predatih rešenja i na vrhu se nalazi rešenje koje je najbolje ocenjeno. Kada postoji više predatih rešenja jednog studenta, prikazano je samo ono sa najboljom ocenom.</p>
