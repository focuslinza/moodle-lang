<h1>Ocenjivanje vežbi</h1>

<p>U Vežbama istu Formu ocenjivanja koriste i studenti i predavači da ocene izneti rad. Forma se koristi u različitim fazama vežbe od strane dve grupe, pa je stoga i objašnjenje ovde navedeno u dva dela.</p>

<p><b>Za studente</b></p>

<p>Forma ocenjivanja se koristi uglavnom da bi Vam pokazala kako će Vaš rad oceniti predavač. Od Vas se traži da popunite ovu formu <b>pre</b> nego što predate svoje rešenje. Formu možete koristiti i kao kontrolnu listu. Forma se <b>ne</b> šalje predavaču kada je sačuvate. Možete se vratiti na ovu formu i promeniti je (kao i Vaše rešenje) koliko god puta želite pod uslovom da <b>niste</b> predali rešenje. Iako Vam je to dozvoljeno, nema potrebe da predajete Vaše rešenje odmah nakon popunjavanja forme. Međutim, sadržaj Vaše procene se "zamrzava" i postaje dostupan predavaču kada predate Vaše rešenje.</p>

<p>Ako predavač traži da napravite nekakve promene na Vašem rešenju i da ga ponovo predate, od Vas se <b>neće</b>  tražiti da ponovo procenite Vaše rešenje. Procenu radite samo kada prvi put predajete rešenje.</p>

<p>Ova (inicijalna) procena Vašeg rešenja se upoređuje sa predavačevom procenom Vašeg rešenja. Što je manja razlika između ove dve procene, veća će biti Vaša ocena ocenjivanja. Ova ocena je uglavnom niža od ocene koju ste dali za svoje rešenje. Konačna ocena vežbe je zbir ove dve ocene.</p>

<p>Kada jednom predate svoje rešenje predavač će ga oceniti koristeći istu formu ocenjivanja. Biće Vam omogućeno da vidite njegove ocene za Vaš rad, kao i njegove komentare. Ocena predavača formira glavni deo konačne ocene koju ćete dobiti za tu vežbu.</p>

<p><b>Za predavača</b></p>

<p>Forma ocenjivanja se koristi za ocenjivanje rešenja studenata. Ove ocene normalno formiraju najveći deo konačne ocene studenata za vežbu. Procenu, njenu ocenu i bilo koji komentar koji dodate student koji je predao rešenje može videti. Kada jednom uradite procenu rešenja, treba da odlučite da li ćete dopustiti studentu da menja i ponovo preda rešenje, nadajmo se sa poboljšanjima, ili ne.</p>

<p>Kada sačuvate procenu imate kratak vremenski period da eventualno uradite neke izmene pre nego što procena bude prikazana studentima.</p>
