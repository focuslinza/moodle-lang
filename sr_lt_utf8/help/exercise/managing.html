<h1>Upravljanje zadatkom vežbe</h1>

<p>Zadatak vežbe je neznatno složeniji od klasičnog zadatka. On uključuje tri koraka, odnosno faze. To su:</p>
<ol>
<li><b>Podesi Vežbu</b> Procenjivanje rada nastalog u vežbi može se učiniti jednostavnijim razbijanjem na odrađeni broj ELEMENATA procene. Ovo čini ocenjivanje manje proizvoljnim i daje studentima kostur na osnovu kojeg da rade svoje procene. Predavač ima ulogu određivanja elemenata procene kao i pravljenja stranice za ocenjivanje. (Za više detalja pogledajte tu stranicu).

<p>Zajedno sa određenim elementima procene predavač mora da priloži i Word ili HTML dokument koji opisuje vežbu, ili zadatak koji studenti treba da urade. Ovaj dokument se studentima prikazuje u drugoj fazi vežbe.</p>

<p>Predavači mogu, ako žele, da pripreme skup sličnih vežbi, ponovo kao Word ili HTML dokument, i da ih postave u Vežbu. Napominjemo da ove vežbe moraju biti veoma slične pošto se koristi ista Forma procenjivanja za sve te varijante. Postavljanje više skupova vežbi od strane predavača je opciono i za određene zadatke može biti nepoželjno.</p></li>
<li><b>Dozvoli studentima procenjivanje i predavanje rešenja</b> Sada je zadatak otvoren za studente. Ako je predavač postavio više vežbi onda studenti vide različite vežbe , u suprotnom svi vide istu vežbu.

<p>Pre nego što im bude dozvoljeno da predaju svoja rešenja studenti moraju da popune Formu ocenjivanja. Kada jednom završe procenu prikaže im se forma za slanje. Studenti mogu da provere svoj rad u svetlu svoje procene.</p>

<p>Kada je student predao svoj rad predavač može početi sa njegovim ocenjivanjem. Link "Rešenja studenata za ocenjivanje" prikazuje stranicu sa radovima koji još nisu procenjeni. Na vrhu stranice se nalazi rešenje koje je najdavnije predato. Forma ocenjivanja za svaku prijavu je inicijalno bazirana na oceni studenta za svoj rad. Predavač može promeniti te ocene i dodati neke komentare. Na kraju postoje dva dugmeta koja dopuštaju predavaču da odluči da li student može ponovo da preda rešenje ili ne.</p>

<p>Ako je predavač odlučio da dozvoli studentu da ponovo preda rešenje i student ga je predao, predavač ocenjuje novi rad. U tom slučaju forma ocenjivanja će sadržati staru predavačevu ocenu. Ista opcija, ponovo predati ili ne, daje mogućnost prdavaču da kontroliše krug ponovno predavanje - ocenjivanje. Ako je studentima dozvoljeno da u Vežbu stave više rešenja, predavač treba da odluči da li će konačne ocene biti bazirane na maksimalnoj oceni ili njihovoj srednjoj vrednosti nad skupom rešenja. Ova opcija se može promeniti u bilo kojem momentu u toku Vežbe nadograđivanjem Vežbe i efekat menjanja se odmah vidi na Stranici ocena.</p>

<p>Kada je krajnji rok za predaju zadatka dostignut, student može da preda ili ponovo preda rad. Rad je tada označen sa "kasni". Rad se pojavljuje u listi radova koje treba oceniti i predavač, ako tako želi, može da ga oceni na standardan način. U različitim listama radova datum predavanja je prikazan u crvenoj boji (i u listi radova koje treba oceniti period kada je rad predat je takođe prikazan u crvenoj boji). Ako je ocenjen, ocena rada koji je predat sa kašnjenjem je prikazana u crvenoj boji i u zagradama. Takve ocene se <b>ne</b> koriste u računanju konačnih ocena i ne broje se u Stranici ocena. Predavač može obrisati oznaku za kašnjenje na Administratorskoj stranici klikom na odgovarajući link. Tada će rad biti korišten u računanju konačne ocene.</p></li>
<li><b>Prikaži ukupne ocene i Zajedničku tabelu</b> U ovoj završnoj fazi Vežbe studenti mogu da vide svoje "konačne" ocene. U svim fazama Vežbe (osim u prvoj fazi) ocene su dostupne studentima, međutim, to su samo "parcijalne" ocene pošto se računaju u skladu sa procenama dostupnim u tom momentu.

<p>U ovoj završnoj fazi studenti <b>ne mogu</b> više predavati rešenja. Kako predaja rešenja više nije moguća jer je zadatak zaključen, predavač ima mogućnost da prikaže studentima primere najboljih predatih rešenja...</p>

<p>Studentima (i predavaču) može biti prikazana takođe i "Zajednička tabela" predatih rešenja. Ona su izlistana u skladu sa ocenom, najbolje rešenje je prvo. Ovde je ocena rešenja ocena koju je predavač dao. Ako je student predao više od jednog rešenja, onda je samo  najbolje rešenje prikazano u ovoj tabeli. Ako je broj pristupa u tabeli postavljen na nulu, tabela se ne prikazuje.</p></li>
</ol>

<p>Ocena studenata za Vežbu je zbir njihove ocene ocenjivanja njihove (početne) procene i ocene za njihova rešenja. Maksimalne vrednosti ovih ocena se navode prilikom podešavanja Vežbe. Međutim, ove maksimalne vrednosti se mogu menjati (dorađivanjem Vežbe) u bilo kojem momentu u toku vežbe i promena se reflektuje na ocene koje se prikazuju i studentima i predavaču.</p>

<p>U bilo kojoj fazi zadatka predavač može otvoriti stranicu "Administracije". Na njoj se nalaze izlistane procene studenata (svojih sopstvenih radova) kao i rešenja studenata. Predavač može koristiti ovu stranicu za ocenjivanje i ponovno ocenjivanje rešenja, ponovno ocenjivanje procena, za brisanje rešenja i procena i uopšteno za praćenje napredovanja zadatka.</p>
