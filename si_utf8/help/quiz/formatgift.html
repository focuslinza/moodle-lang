
<h1 align="justify">GIFT  ගොනු ආයාත කිරීම</h1>
<p align="justify"><font size="7">පෙ</font>ළ ගොනුවක්( a text file) ලෙස මූඩ්ල් ප්‍රශ්නාවලියක් ආයාත(import) කිරීමට ඇති වඩාත් විශ්වාසදායි ක්‍රමය, මෙම හැඩතලය(format) වේ. GIFT&nbsp; හැඩතලය, බහුවරණ, කෙටි පිළිතුරු, ගැලපීම් සහ 
අංක ගණිතමය ප්‍රශ්න මෙන්ම හිස්තැන් පිරවීම වැනි බහුවිධ ප්‍රශ්න වර්ගයන්ට සහයෝගය දක්වයි.‍ 
<span style="background-color: #FFFF00">මෙම</span> බහුවිධ ප්‍රශ්න, මිශ්‍රව තනි පෙළ ගොනුවක තැබීම, ප්‍රශ්නය නම් 
කිරීම, පසු විපරම් සහ<span style="background-color: #FFD7D7"> ප්‍රතිශත - බර 
තැබීම් ( Percentage - weight) </span>වැනි කාරණා සඳහා ද සහයෝගය දක්වයි. </p>
<p align="justify">පෙළ ගොනුව UTF-8 ලෙස කේතගත කිරීම ද අත්‍යාවශ්‍ය ය. (එසේ නැතිනම් ඔබට භාවිත කළ හැක්කේ ascii අකුරු පමණි.) </p>
<p align="justify">මෙම සියලු උදාහරණ ප්‍රශ්න සහිත පෙ‍ළ ගොනුවක්, gift/example.txt මාර්ගය ඔස්සේ ලබා ගත හැකි ය. </p>
<h2 align="justify">ප්‍රශ්න වර්ග: </h2>
<h3 align="justify"><strong>1)බහුවරණ</strong></h3>
<p align="justify">බහුවරණ ප්‍රශ්න සඳහා වැරදි පිළිතුරු '~' ලකුණෙන් පටන්ගත යුතු අතර, නිවැරදි පිළිතුරු සඳහා '=' ලකුණෙන් පටන් ගත යුතුයි.</p>
<p align="justify"><i>උදාහරණ: </i> <em> <br>
නයිට්‍රජන් කාමර උෂ්නත්වයේ දී,</em><i> </i> <em>{~ ඝණයකි. ~ ද්‍රවයකි. = වායුවකි.}</em></p>
<p align="justify">හැඩතල වර්ගයේ දී හිස්තැන් පිරවීම, නිරායාසයෙන් හිස්තැන් පිරවෙන ප්‍රශ්නයේ මැදට ඇතුල් වේ. ( එය අදාල තැනට '..............' වැනි ලෙස ය.) එම හිස්තැන පිහිට විය යුතු තැන ඔබට තීරණය කළ හැකි ය.</p>
<p align="justify">උදාහරණ :</p>
<p align="justify">&nbsp;<em>{~ ඝණයක් ලෙස, ~ ද්‍රවයක් ලෙස, = වායුවක් ලෙස,}</em> නයිට්‍රජන් කාමර උෂ්නත්වයේ දී පවතී. පිළිතුර නැවතී‍මේ තිතට පෙර පැවතියහොත් හිස්තැනක් ආදේශ වේ. (ඉහත උදාහරණය බලන්න.) </p>
<p align="justify">සියලුම ප්‍රශ්න වර්ග හිස්තැන් පුරවන ආකාරයෙන් ද ලිවිය හැකිය. ප්‍රශ්නයක් වෙන් කිරීම සඳහා හිස් පේළි දෙකක් තිබිය යුතුයි. වඩාත් පැහැදිලි වීම සඳහා ප්‍රශ්න වෙන ම පේළිවලින් පටන් ගැනීමට අමතර ව පිළිතුර ආරම්භයට පෙර ඉඩක් (intend) තැබීම ද කළ හැකි ය.</p>
<p align="justify">&nbsp;</p>
<p align="justify"><em>උදාහරණ : </em></p>
<p align="justify"><em>(1) නයිට්‍රජන් {</em></p>
<p align="justify"><em>~ ඝණයක්,</em></p>
<p align="justify"><em> ~ ද්‍රවයක්,.</em></p>
<p align="justify"><em> = වායුවක්,</em></p>
<p align="justify"><em>} ලෙස කාමර උෂ්නත්වයේ දී පවතී.</em></p>
<p align="justify">&nbsp;</p>
<p align="justify">(2)	<em>මැග්නීසියම් {</em></p>
<p align="justify"><em> = ඝණයක්,</em></p>
<p align="justify"><em> ~ ද්‍රවයක්,</em></p>
<p align="justify"><em> ~ ඝනයක්,</em></p>
<p align="justify"><em>}  ලෙස කාමර උෂ්නත්වයේ දී පවතී.</em></p>
<p align="justify">&nbsp;</p>
<h3 align="justify"><strong>2) කෙටි පිළිතුරු: </strong></h3>
<p align="justify">මේවායේ පිළිතුරු සියල්ල = ලකුණෙන් ආරම්භ කළ යුතු අතර, ~ භාවිත නොකළ යුතු ය. </p>
<p align="justify"><em>උදාහරණ : </em></p>
<p align="justify"><em>(1) වායුගෝලයේ වැඩිම ප්‍රතිශතයක් ලෙස පවතින වායුව කුමක් ද? {= N, = N<tt>2</tt>, = නයිට්‍රජන්} </em></p>
<p align="justify"><em>(2) 1+2 සමාන වන්නේ,{= තුනට, = 3} </em></p>
<p align="justify">&nbsp;</p>
<p align="justify">පිළිතුරට ඇත්තේ එකම උත්තරයක් පමණක් නම්, එය '=' නැතිව එය ලිවිය යුතුයි. ඒවා සත්‍ය- අසත්‍ය වර්ගයේ ප්‍රශ්න ලෙස පටලවා නොගත යුතුයි.</p>
<h3 align="justify"></h3>
<h3 align="justify">3)සත්‍ය - අසත්‍ය වර්ගය:</h3>
<p align="justify">මේවායින් දෙන ලද ප්‍රකාශනයක සත්‍යය ද, අසත්‍යය ද යන්න තීරණය කිරීමට ප්‍රතිචාර දක්වන්නාට සිදුවේ. පිළිතුර {සත්‍යයි} හෝ {අසත්‍යයි} යන්න කෙටියෙන්{ස} හෝ {අ} වශයෙන් භාවිත කළ යුතු ය. </p>
<p align="justify" class="style1">උදාහරණ - නයිට්‍රජන් කාමර උෂ්නත්වයේ දී වායුවකි. <strong><em>{‍අ}</em></strong></p>
<h3 align="justify">&nbsp;</h3>
<h3 align="justify">4)ගලපන්න:</h3>
<p align="justify">ගැලපෙන යුගළ ආරම්භ විය යුත්තේ, = ලකුණිනි. එසේ ම ඒවා එකිනෙක '-&gt;' සංකේතය මඟින් වෙන් කෙරේ. අවම වශයෙන් ප්‍රශ්නයකට ගැලපුම් යුගළ තුනක්වත් තිබීම අවශ්‍යයි.</p>
<p align="justify">&nbsp;</p>
<p align="justify"><em>1) නිවැරදිව ගලපන්න. {</em></p>
<p align="justify"><em>= අනු ප්‍රශ්නය 1 &gt; අනු පිළිතුර 1</em></p>
<p align="justify"><em>= අනු ප්‍රශ්නය 2 &gt; අනු පිළිතුර 2 </em></p>
<p align="justify"><em>= අනු ප්‍රශ්නය 3 &gt; අනු පිළිතුර 3 </em></p>
<p align="justify">}</p>
<p align="justify"></p>
<p align="justify"><em>2)පහත ඒවායින් අදාල රසායනික නාමයට ගැලපෙන සංකේතය සීහුම් කරන්න.{</em></p>
<p align="justify"><em>= නයිට්‍රජන් - &gt;N<tt>2</tt></em></p>
<p align="justify"><em>= ඔක්සිජන් - &gt;O<tt>2</tt></em></p>
<p align="justify"><em>= මැග්නීසියම් - &gt;Mg</em></p>
<p align="justify"><em>}</em></p>
<p align="justify">මේ වර්ගය පසු විපරම හෝ පිළිතුරේ බර අනුව ප්‍රතිශත ගණයට සහයෝගය නොදක්වයි.</p>
<h3 align="justify">&nbsp;</h3>
<h3 align="justify">5)අංක ගණිතමය ප්‍රශ්න: </h3>
<p align="justify">මේවායේ පිළිතුර # ලකුණකින් ආරම්භ විය යුතුයි. එසේ ම පිළිතුර යම් සීමාවක් තුළ ඇති විට එය නිවැරදියැයි සැලකේ. එම නිවැරදි පිළිතුර තිත් කොමාව (;) යොදා ලිවිය යුතුයි. නිවැරදි පිළිතුර 1.5ත් 2.5ත් අතර නම්, එය ලිවිය යුත්තේ, {#2:0.5} ලෙස ය. පිළිතුරේ පිළිගත හැකි සීමාව වන්නේ, 1.5 සිට 2 දක්වා (2-0.5 = 1.5 සහ 2+0.5 = 2.5) ලෙස සීමා දෙක අතර පිළිතුරු වේ. එසේ සීමාවක් අවශ්‍ය නැතිනම්, '0' ලෙස යොදන්න. එවිට නිවැරදි පිළිතුර පමණක් බලාපොරොත්තු වේ.</p>
<p align="justify">උදාහරණ: </p>
<p align="justify"><em>1) නයිට්‍රජන් අනුවක ස්කන්ධය {#14} </em></p>
<p align="justify"><em>2) ඇමරිකානු ඩොලරයක මිල දළ වශයෙන් රුපියල් කීය ද? {#112:3}</em></p>
<p align="justify">එහිදී නිවැරදි පිළිතුර ලෙස, රු. 109/= සිට රු. 115/= දක්වා ඕනෑම අගයක් සැළකේ. </p>
<p align="justify">&nbsp;</p>
<p align="justify">එසේ ම මේ සඳහා වෙනත් ක්‍රමයන් ද යොදාගත හැකි ය. එය මෙසේ ය. </p>
<p align="justify">{# අවම අගය..උපරිම අගය}</p>
<p align="justify"><em>ඇමරිකානු ඩොලරයක මිල දළ වශයෙන් රුපියල් කීය ද? {#109..115}</em></p>
<p align="justify">මූඩ්ල් බ්‍රව්සරයේ මුහුණ අංක ආශ්‍රිත බහුවරණ පිළිතුරුවලට සහයෝගය‍ නොදක්වයි. නමුත් එය මූඩ්ල්වල කේත ආශ්‍රිතව කළ හැකි ය. (උදාහරණ: GIFT හැඩතලය.) මෙය යම් පිළිතුරක් බලාපොරොත්තු වන පරාසයක් ලකුණු කිරීමට ද පිළිතුර සඳහා වෙන වෙන ම ප්‍රතිශත භාරයක් ලෙස ගණනය කිරීමට ද සහයෝගය දක්වයි. ඔබ බහු පිළිතුරු ප්‍රශ්න භාවිත කිරීමේ දී පිළිතුරු = ලකුණින් ආරම්භ කළ යුතු ය. (කෙටි පිළිතුරු ප්‍රශ්න ක්‍රමය වේ.)</p>
<p align="justify">උදාහරණ: </p>
<p align="justify"><em>1)ඇමරිකානු ඩොලරයක මිල දළ වශයෙන් රුපියල් කීය ද?</em></p>
<p align="justify"><em>{# = 112.31</em></p>
<p align="justify"><em>=% 50%112:2</em></p>
<p align="justify"><em>}</em></p>
<p align="justify">පළමු පිළිතුර නිවැරදි ම පිළිතුරයි. අදාල සියලු ලකුණු ප්‍රමාණය හිමි වේ. </p>
<p align="justify">2වැනි පිළිතුර ලෙස, 110 - 114 දක්වා අගයන් දක්වා ඇත්නම්, ලකුණුවලින් 50% ක් ලැබේ. </p>
<p align="justify">මූඩ්ල් බ්‍රව්සරයේ දිස්වන මුහුණ බහු පිළිතුරු සහිත ගණිතමය ප්‍රශ්නවලට සහයෝගය නොදක්වයි. මූඩ්ල් මුහුණත හරහා ඒ වර්ගයේ ප්‍රශ්නසංස්කරණය කළ නොහැක. සහයෝගය ගත හැකි එක ම ක්‍රමය නම්, එම ප්‍රශ්න මකා දමා, නැවත ප්‍රශ්නය පද්ධතියට ආයාත කිරීමයි. (පිටතින් සංස්කරණය කර හෝ phpmyadmin වැනි දෙයක් භාවිතයට ගැනීමයි.</p>
<h3 align="justify">&nbsp;</h3>
<h3 align="justify">6)විකල්ප: </h3>
<p align="justify">මූලික ප්‍රශ්න වර්ගවලට අමතර ව, මෙම පෙරහන පහත විකල්පයන් ද ලබා දේ. පේළි සටහන් කිරීම (line comments), පසු විපරම් සහ පිළිතුර අනුව අදාල ලකුණු ප්‍රතිශත - භාරයක් (Precentage-weight) ලෙස සකස් කිරීම සඳහා අවකාශය ලබා දේ.</p>
<p align="justify"><b>6.1) </b><u><b>පේළි සටහන් (line text):</b></u></p>
<p align="justify">පේළි සටහන් මූඩ්ල් පද්ධතියට ආයාත කළ නොහැක. නමුත් පෙළ ගොනුවකට අඩංගු කළ හැකි ය. මේවා ප්‍රශ්නවලට අදාල (header infomation) ශීර්ෂයේ තොරතුරු  සපයයි. ඒවා ඇල ඉරි දෙකකින් දැක්විය යුතු ය. (එහිදී පෙරහන එම ටැබ් හෝ හිස් අවකාශ අතහරිනු ලැබේ.)  </p>
<p align="justify">උදාහරණ : </p>
<p align="justify">//උපමාතෘකාව : අංක ගණිතමය ප්‍රශ්න.</p>
<p align="justify">‍<em>1) 2 යි 2 යි එකතු කළ විට ලැබෙන අගය? {#4}</em></p>
<p align="justify">&nbsp;</p>
<p align="justify"><b>6.2) </b><u><b>ප්‍රශ්නයේ නම</b></u><b> (question name) </b> </p>
<p align="justify">අගට සහ මුලට දෙතිත (:) යෙදීමෙන් ප්‍රශ්නයේ නම දැක්විය හැකි ය.</p>
<p align="justify"><em>උදාහරණ : </em></p>
<p align="justify"><em>1):: නයි‍ට්‍රජන්:: නයිට්‍රජන් වායුවේ රසායනික සංකේතය කුමක් ද? {=N}</em></p>
<p align="justify"><em>2):: කාබන්:: කාබන්වල රසායනික සංකේතය කුමක් ද? {=C&nbsp; ~N&nbsp; ~H}</em></p>
<p align="justify">නම සඳහන් නොකළ විට මූඩ්ල්වලදී ප්‍රශ්නය ම ප්‍රශ්නයේ නම ලෙස සටහන් වේ. එය පද්ධතියේ පෙර නිමියයි.</p>
<p align="justify">&nbsp;</p>
<p align="justify"><b>6.3) <u>පසු විපරම( feedback) </u></b></p>
<p align="justify">සෑම පිළිතුරකම පසු විපරමක් ඇතුල් කළ හැකි ය. එය කරනුයේ පිළිතුරට පිටුපසින් # ආරම්භ වන අවකාශයේ ය.</p>
<p align="justify"><em>උදාහරණ: </em></p>
<p align="justify"><em>(1) බහුවරණ ප්‍රශ්න සඳහා පිළිතුර කුමක් ද? {</em></p>
<p align="justify"><em>~ වැරදි පිළිතුර # වැරදි පිළිතුර සඳහා පසුවිපරම් සටහන.</em></p>
<p align="justify"><em>~ අනෙක් වැරදි පිළිතුර # මේ පිළිතුර සඳහා පසු විපරම් සටහන </em></p>
<p align="justify"><em>= නිවැරදි පිළිතුර # ඉතා හොඳයි.}</em></p>
<p align="justify">&nbsp;</p>
<p align="justify"><em>(2) නයිට්‍රජන්වල රසායනික සංකේතය වනුයේ, 'N' ය.</em></p>
<p align="justify"><em>{වැරදියි # නිවැරදි පිළිතුර  'N' ය.}</em></p>
<p align="justify">බහුවරණ ප්‍රශ්නාවලි සඳහා පසු විපරම් දිස්වන්නේ සිසුන් තෝරාගත් ප්‍රශ්න සඳහා පමණී. එමෙන් ම කෙටි පිළිතුරු ප්‍රශ්න සඳහා පසු විපරම් ලැබෙනුයේ නිවැරදි පිළිතුර දුන් විට පමණක් වේ. සත්‍ය-අසත්‍ය ප්‍රශ්න සඳහා ආයාත කළ පසු විපරම් සුරක්ෂිත කරයි. මේ නිසා සිසුන් නිවැරදි පිළිතුරක් ලබා දුන් විට පමණක් පසු විපරම් දිස් වේ. උදාහරණ වශයෙන් ඉහත 2 වැනි ප්‍රශ්නයට &quot;වැරදියි&quot; පිළිතුර දුන් විට පමණක් එහි වූ පසු විපරම: &quot;නිවැරදි පිළිතුර  'N' ය.&quot; යන ලෙසින් තිරය මත දිස් වේ. මේ පහසුකම බහුවරණ, කෙටි පිළිතුරු ප්‍රශ්න සඳහා ඇත. සෑම ~ පිටුපසින් කැමති ප්‍රතිශත පහත පරදි ලිවීමෙන් මේ පහසුකම සක්‍රීය වේ. එසේ ම පසු විපරම් සටහන සමඟ - පිළිතුරු ලකුණ ප්‍රතිශතය භාවිත කළ හැකි ය.</p>
<p align="justify">අමාරු ප්‍රශ්න {N වැරදි පිළිතුරක් N % 50% ලකුණු ප්‍රමාණයෙන් භාගයක් පිළිතුරට ලැබේ. = සියලු ලකුණු ලැබෙන පිළිතුර}</p>
<p align="justify"><em>උදාහරණ: </em></p>
<p align="justify"><em>::ජේසුතුමා::ජේසුතුමාගේ නගරය {</em></p>
<p align="justify"><em>~ජෙරුසෙලම# ඉතා වැදගත් නගරයකි. නමුත් නිවැරදි නැත.</em></p>
<p align="justify"><em>~% 25%බෙත්ලෙහෙම# ඉපදුනු නගරය ය. නමුත් එතුමා හැදුනේ වැඩුනේ</em></p>
<p align="justify"><em> ~50%ගාලි# එහි නොවේ. තව වඩාත් විශේෂිත විය යුතු යි.</em></p>
<p align="justify"><em>=නසා‍රෙක්!# ඔව් එය නිවැරදි ම පිළිතුරයි.}</em></p>
<p align="justify"><u><em>සටහන</em></u>: මේ ක්‍රමය මූඩ්ල් බ්‍රව්සරය හරහා ලබාගත නොහැක. සිසුන් ප්‍රශ්නය ලබා ගන්නා විට පමණක්, නිවැරදි ගණනය සිදු වේ. නමුත් ගුරුවරයා ප්‍රශ්නය බ්‍රව්සර මුහුණේ සංස්කරණය කරන විට ගණනයන් නිසි ලෙස ක්‍රියාත්මක නොවේ. කඩා හැ‍ලෙන (pull-down) මෙනුවේ ඇති ස්ථිර අගයන් සමඟ ඔබ යෙදූ ප්‍රතිශතයන් නොගැලපේ නම් පිළිතුරට අදාල ගණනයන් නිසි ලෙස සිදු නොවේ. ඔබ ප්‍රශ්නය මූඩ්ල් මුහුණත හරහා සිදු කරන්නේ නම් අදාල ප්‍රතිශත (දිස්වන ආකාරයට) අවශ්‍ය ලෙස වෙනස් කර ගන්න.</p>
<p align="justify">&nbsp;</p>
<div align="justify">6.4) <b><u>ප්‍රශ්න සඳහා විශේෂ පෙළ සැකසීම (text formatting)</u></b></div>
<p align="justify">ප්‍රශ්නයේ පෙළ සඳහා විකල්ප හැඩතලයන් ද දක්වා ඇත. දැනට මූඩ්ල් භාවිත වන හැඩතල කිහිපයක් ලෙස, (Moodle Auto format) html (html හැඩතලය) plain( plain හැඩතලය) සහ markdown ( markdown හැඩතලය) යන ඒවා දැක්විය හැකි ය. එහිදී '{' ලකුණ ප්‍රශ්නය ආරම්භයට පෙර යොදයි. <u>මූඩ්ල් පෙළ හැඩතල සඳහා වැඩි විස්තර ලබා ගන්න. </u></p>
<p align="justify"><em>උදාහරණ: </em></p>
<p align="justify"><em>[markdown] නයිට්‍රජන්වල රසායනික සංකේතය කුමක් ද? {</em></p>
<p align="justify"><em>=N</em></p>
<p align="justify"><em>~Ni</em></p>
<p align="justify"><em>~Ne}</em></p>
<p align="justify">&nbsp;</p>
<p align="justify">6.5)<u> <b>බහු පිළිතුරු ප්‍රශ්න:</b></u></p>
<p align="justify">ලකුණු සියල්ල ලබා ගැනීමට පිළිතුරු එකකට වඩා වැඩි සංඛ්‍යාවක් තේරීය යුතු බහුවරණ ප්‍රශ්න සඳහා මේවා යොදා ගනී. එහිදී කිසිම පිළිතුරකට සම්පූර්ණ ලකුණු නොලැබේ.<br />
&nbsp;</p>
<p align="justify">උදාහරණ:</p>
<p align="justify" class="style7"> ජලය රසායනිකව සකස් වී ඇත්තේ,</p>
<p align="justify"><em>{~%50% ඔක්සිජන්වලිනි. </em></p>
<p align="justify"><em>~%50% හයි‍ඩ්‍රජන්වලිනි. </em></p>
<p align="justify"><em>~ නයිට්‍රජන්වලිනි. </em></p>
<p align="justify"><em>~එකකින්වත් නොවේ.}</em></p>
<p align="justify">&nbsp;</p>
<p align="justify">'=' සංකේතය කිසි තැනක භාවිත කර නැත.සියලු ලකුණු ලබා ගැනීමට පළමු පිළිතුරු දෙක ම තේරීය යුතු ය. මෙහි දී ඔබට සමහර පිළිතුරු සඳහා ඍණ ලකුණු දීමට සැලැස්විය හැකි ය.</p>
<p align="justify">උදාහරණ: </p>
<p align="justify"><em>ජලය රසායනිකව සකස් වී ඇත්තේ,</em></p>
<p align="justify"><em>{~%50% ඔක්සිජන්වලිනි. </em></p>
<p align="justify"><em>~%50% හයි‍ඩ්‍රජන්වලිනි. </em></p>
<p align="justify"><em>~ %-50% නයිට්‍රජන්වලිනි. </em></p>
<p align="justify"><em>~ %-50% එකකින්වත් නොවේ.}</em></p>
<p align="justify">&nbsp;</p>
<h2 align="justify"><i>ස්තුතිය:</i></h2>
<p align="justify" class="style8"><i><font size="2">මෙය මූඩ්ල් සමාජයේ බොහෝ සාමාජිකයන්ගේ උපකාර ඇතිව ලියන ලද්දකි. එය මූලික<span class="style9"> missing word හැඩතල යොදාගෙන සකස් කර ඇත. මාටින් ඩොගියිමස් හා තෝමස් රොබ් මහත්වරුන්ගේ කේත මෙහි අඩංගු ය.මෙම පෙරහන, වර්ෂ 2003 ක් වූ දෙසැම්බර් මස දී , වඩාත් සුවිශාල ප්‍රශ්න හැඩතලවලට යොජනා සඳහා සුමෝසෝ සු මහතා මූඩ්ල් සමාජයට මෙම යෝජනා ඉදිරිපත් කරන ලදි. </span></font></i> </p>
<p align="justify" class="style10"> <font size="2">GIFT යන නාමය සෑදී තිබෙන්නේ , ''General 
Import Format Technology&quot; [සාමාන්‍ය  ආයාත හැඩතල තාක්ෂණය ] යන ඉංග්‍රීසි වදන්වල මුලකුරු වලිනි.</font></p>
<p align="justify" class="style8"><span class="style9"><i><font size="2">මෙම පෙරහන සහ උදව් ලේඛනය (helf document) නිර්මාණය කරන ලද්දේ, පාවුල් සුමෝසෝ සු මහතා විසිනි.</font></i></span><i><font size="2"> (http://ac.shew.jp) අවසන් වරට යාවත්කාලීන කරන ලද්දේ, වර්ෂ 2004 ක් වූ පෙබරවාරි මස 27 වැනි දින දී ය. 
<font color="#FFFFFF">ශ්‍රී ලංකා විවෘත විශ්ව විද්‍යාලයේ හර්ෂ බාලසූරිය මහතා විසින්  මෙම ලිපිය සිංහල බසට පරිවර්තනය කරන ලදි.</font></font></i> </p>
