
<h2 align="justify">Course Test Manager(CTM)  ගොනු ආයාත කිරීම</h2>
<p align="justify">Course Test Manager  යනු ,Course Technology  ආයතනයේ අනුග්‍රහය යටතේ නිර්මාණය වූ ,'End o‍‍f Life Time'&quot; නමැති යෙදවුම් මෘදුකාංගයකි.</p>
<p align="justify">මව් ආයතනය, මෘදුකාංගය තව දුරටත් සක්‍රීයව වැඩි දියුණු කටයුතුවලට සහයෝගය නොදක්වයි. ඒ වෙනුවට ඔවුන් Examview නමැති මෘදුකාංගය හඳුන්වා දී ඇත. මෙම CTM තුළ වූ ගොනුවක් වෙනත් පොදු හැඩතලයකට නිර්යාත කිරීමට කිසිඳු ක්‍රමයක් නොමැති හෙයින් මූඩ්ල් මේ සඳහා ක්‍රමවේදයක් සකසා ඇත. දැන් අපි මේ ගැන සලකා බලමු.</p>
<p align="justify">CTM ‍ගොනුවක් ආයත කිරීමට පළමුව ඔබ CTM මෘදුකාංගය වින්ඩෝස් මෙහෙයුම් පද්ධතියට ස්ථාපනය කළ යුතුයි. CTM පද්ධතියේ වූ MS Access හැඩතලයෙන් වූ ගොනු දෙකක් සඳහා ළඟාවීම සලසා ගැනීම මෙහි අරමුණ වේ. එම ගොනු දෙක වන්නේ,</p>
<p align="justify">  1.	System.mda:	මෙය CTM පද්ධතියේ ඉහළින් ම වූ ඩිරෙක්ටරියක (නාමාවලියක) පිහිටා ඇත. එය සාමාන්‍යයෙන් &quot;පද්ධති දත්ත සමුච්චය ලෙස හඳුන්වයි. (System Data base) </p>
<p align="justify">2. Ctm mdb : මෙහි පරිගණක බැංකුවේ ප්‍රශ්න පිහිටා ඇත. පිහිටා තිබෙන්නේ CTM ස්ථාපනය වූ ඩිරෙක්ටරිය පහළ වූ මට්ටමක පිහිටි ඩිරෙක්ටරියකයි.</p>
<p align="justify">මෙම ආයාත කිරීමේ ක්‍රියාවලිය මූඩ්ල් සේවාදායකයේ පිහිටුවා ඇත්තේ, වින්ඩෝස් මෙහෙයුම් පද්ධතියේ ද, නැතිනම් ලිනක්ස් මෙහෙයුම් පද්ධතියේ ද යන්න මත‍ වෙනස් වේ.</p>
<p align="justify">මූඩ්ල් සේවාදායකය කුමක් වුවත්, ඔබේ ජාලය තුළ වින්ඩෝස් මෙහෙයුම් පද්ධතිය සහිත පරිගණකයක් තිබීම අත්‍යාවශ්‍යය. ( එහි CTM මෘදුකාංගය පිහිටුවා තිබිය යුතු යි.) එමඟින් ‍ආයාත කිරීමේ දී MS Access ගොනු වෙත ළඟාවීමේ අවස්ථාව උදාකරයි.</p>
<p align="justify">ඔබේ මූඩ්ල් සේවාදායකය වින්ඩෝස් මෙහෙයුම් පද්ධතියක පාදක කරගෙන තිබේයැයි සිතමු. එවිට ආයාත කරන ආකාරය පහත දැක්වේ.</p>
<p align="justify"><strong>1.</strong> System.mdb	ගොනුව මූඩ්ල් ගොනු පාලකය තුළට උඩුගත කරන්න. කුමන පාඨමාලාවට උඩුගත කරන්නේ ද යන්න ගැටළුවක් නැත. පද්ධතියට අවශ්‍ය පරිදි එය ස්වයංව සිදුවන්නකි. </p>
<p align="justify"><strong>2.</strong> ප්‍රශ්නමාලාව සාදන්න. ''ප්‍රශ්න	ගොනුවකින් ආයාත කරන්න.&quot; ක්‍රියාවට යන්න. මේ තුළින් ctm.mdb ගොනුව උඩුගත කර ප්‍රශ්න ආයාත කරන්න. එය නිවැරදිව සිදු වූයේ නම්, ඔබට මීළඟ තිරය මඟින් ආයාත කළ ප්‍රශ්න බහාලීම සඳහා උප කැටගරියක් තෝරා දෙන ලෙස දන්වන පණිවිඩය දිස් වේ. මෙයට හේතුව CTM පරීක්ෂක බැංකුව තුළ අති විශාල ප්‍රශ්න සංඛ්‍යාවක් අඩංගු කැටගරි තිබීමයි. ඒවා පොතක් ගෙන පාඨමාලාවේ කොටසක් පාදක කර ගෙන ඇත.</p>
<p align="justify">&nbsp;</p>
<p align="justify">ලිනස් පාදක කරගත් මූඩ්ල් සේවාදායක සඳහා තෙවන පාර්ශ්වය මෘදුකාංගයක් වූ &quot;<a href="http://odbcsock.sourceforge.net/">ODBC Socket Server</a>&quot; භාවිත කර ගොනු ආයාත කර ගැනීම කළ යුතුයි. පළමුව මෙම මෘදුකාංගය CTM පිහිටුවා ඇති වින්ඩෝස් මෙහෙයුම් පද්ධතියේ පිහිටුවා ගන්න. මේ පිහිටු වීමේ දී එම මෘදුකාංගය පිහිටුවීමට සඳහා මෘදුකාංගය සමඟම ඇති උපදෙස් භාවිත කිරීමෙන් වැළකී සිටින ලෙස මෙහිදී උපදෙස් දෙයි. එය ඉතා සංකීර්ණ ක්‍රියාවලියක් ලෙස දක්වා ඇත. නමුත් එය එසේ නොවේ. පහත පියවර අනුගමනය කිරීමෙන් පහසුවෙන් එය නිවැරදිව පිහිටුවා ගත හැකි ය.</p>
<p align="justify">1.	<a href="http://odbcsock.sourceforge.net/">මේ අඩවියේ</a> ඇති	ගොනුව (Zip ගොනුවකින්) බා ගෙන එය දිගහැර ගන්න. (වින්ඩෝස් මෙහෙ‍යුම් පද්ධතිය සහිත පරිගණකයකට) </p>
<p align="justify">2. ODBC Socket Server.exe ද්විමය	ගොනුව(binary file)ස්ථිර ස්ථානයකට ගේන්න. (උදාහරණ: C:\WINNI හෝ C:\WINDOWS ‍‍මෙහෙයුම් පද්ධතිය සහිත පරිගණකයකට)</p>
<p align="justify">3. ODBC Socket Server මෘදුකාංගය සේවයක් ලෙස පිහිටුවා ගැනීමට පහත සඳහන් අණ ක්‍රියාත්මක කරන්න.</p>
<p align="justify">&lt; මෘදුකාංගය පිහිටි මාර්ගය &gt; ODBC Socket Server.exe / Service.</p>
<p align="justify">එය Start &gt; Run ක්‍රියාත්මක කර එහි වූ දෙබස් පෝරමයේ යතුරු ලියනය කිරීමෙන් ක්‍රියාත්මක කළ හැකි ය.</p>
<p align="justify">4. Service Manager විවෘත කරන්න, මේ සඳහා ක්‍රම තුනක් ඇත.</p>
<p align="justify">(A) Start &gt; Setting &gt; Control panels &gt; administrative Tools &gt; Services</p>
<p align="justify">(B) &quot;My Computer&quot; අයිකනය මත දකුණු පස ක්ලික් කරන්න &gt; Manage &gt; Services &amp; Application &gt; Services (දකුණු පස තීරයේ ඇත)</p>
<p align="justify">(C) Start &gt; Run,ක්‍රියාත්මක කළ විට ලැබෙන දෙබස් පෙට්ටිය මත Services.msc ලෙස යතුරු ලියනය කරන්න. </p>
<p align="justify">මෙම ක්‍රම කිහිපයට ම Service manager පුවරුව ලබා ගත හැකි ය.</p>
<p align="justify"><strong>5. </strong>ODBC Socket Server අයිතම මත දකුණ පස ක්ලික් කරන්න. දැන් Start තෝරන්න. එවිට ඔබට එම සේවය ආරම්භ වේ. (එහි තත්වය Started ලෙස සටහන් වේ.) ඔබ ආයාත කිරීමෙන් පසුව මෙම සේවය ඉවත් කිරීමට වග බලා ගන්න.</p>
<p align="justify"><strong>6. </strong>System.mda සහ ctm.mdb ගොනු සහ ODBC Driver තිබෙන බවට සහතික කරවා ගන්න.</p>
<p align="justify"> Administrative toolවල Data Sources අයිතමේ ඇති Driver ටැබය විවෘත කිරීමෙන් මේ බව සනාථ කළ හැකි ය. එමඟින් අදාල ගොනු 2 ක පැවතීම ගැන ඉඟියක් ලබා ගැත හැක.</p>
<p align="justify">CTM පිහිටුවා ඇති ස්ථානයට මාර්ගය , IP ලිපිනය හෝ සත්කාරක පරිගණක නම (Host name) දැන ගැනීම අවශ්‍ය වේ.</p>
<p align="justify"><strong>7. </strong>'' දැන් ඔබේ ආයාතය	 සූදානම් ය&quot; ඔබේ ප්‍රශ්නාවලිය නිර්මාණය කිරීමට, &quot;ප්‍රශ්න ගොනුවකින් ආයාත කරන්න.&quot; යන ක්‍රියාවලියට යන්න. මෙම ක්‍රියාව ලිනක්ස් සඳහා මඳක් වෙනස් ය. ආයාත ක්‍රියාව ආරම්භ කිරීමට ව්‍යාජ ගොනුවක් ආයාත කරන්න. පසුව ඔබට IP ලිපිනය හෝ සත්කාරක පරිගණකයේ නම CTM දත්ත බැංකුව පිහිටි මාර්ගය සටහන් කිරීම පිණිස තිරයක් දිස් වේ. ආදාල තොරතුර යතුරු ලියනය කර, &quot;සේවාදායකය සම්බන්ධ කරන්න&quot; (Connect Server) බොත්තම ක්ලික් කරන්න.</p>
<p align="justify">සියලු ම දේ නිවැරදිව සිදු වූයේ නම්, ඔබට ආයාත ප්‍රශ්න දැමීම සඳහා උප කැටගරියක් පෙන්වන ලෙස පද්ධතිය ඉල්ලා සිටියි.</p>
<p align="justify">ඔබ දෝෂ සහිත පණිවිඩයක් මේ ක්‍රියාවලියේ දී දිස් වූයේ නම්, ඔබට එහි වූ තොරතුරු වැදගත් වේ. ODBC Socket Server පරිගණකය 9628 දරණ තොට සොකට්ටුව (Socket) විවෘත කිරීමට යොදා ගන්නා අතර ඒ ඔස්සේ XML දත්ත සහිත ගොනුව ලබා ගත හැක. මෙම ආයාත පන්තිය XML හරහා ගොස් සාමාන්‍ය ප්‍රාදේශීය පරිගණකයක් සේ දත්ත ආයාත කරයි.</p>
