<P align=center><B>Arvioitavat osiot vertaisarvioinnissa</B></P>
<P>Arvioinnin helpottamiseksi vertaisarviointitehtävissä pitäisi olla kohtuullinen määrä "arvioitavia osioita".&nbsp;Jokaisen osion tulisi kattaa tietty&nbsp;osa-alue tehtävästä.&nbsp;Tyypillisesti tehtävässä on 5-15 arvioitavaa ja kommentoitavaa osiota riippuen&nbsp;kyseisen tehtävän&nbsp;koosta ja monimutkaisuudesta.&nbsp;Yhden osion vertaisarviointitehtävä sallitaan ja sillä on samanlainen arviointikäytäntö kuin Moodlen standarditehtävällä. Arvioitavilla osioilla on seuraavat kolme&nbsp;ominaisuutta: 
<OL>
<LI>Arvioitavan osion KUVAUS. Tästä olisi käytävä selvästi ilmi, mitä tehtävän osa-aluetta arvioidaan. Jos arviointi on kvalitatiivinen, on hyvä antaa arvioijille tarkat ohjeet siitä, mitä pidetään kiitettävänä, tyydyttävänä&nbsp;tai heikkona. 
<LI>Arvioitavan osion ASTEIKKO. On olemassa useita erilaisia asteikkoja, jotka vaihtelevat yksinkertaisesta kyllä/ei -asteikosta monipisteasteikon kautta&nbsp;täydelliseen prosenttiasteikkoon. Jokaiselle osiolle&nbsp;valitaan oma asteikkonsa, jonka pitää soveltua&nbsp;sen erilaisiin variaatioihin.&nbsp;Huomaa, että asteikko ei määrittele osion tärkeyttä laskettaessa yleisarvosanaa. Kahden pisteen asteikolla on yhtä suuri "vaikutus" kuin 100 pisteen asteikolla, jos kyseisiä osioita painotetaan yhtä paljon. 
<LI>Arvioitavan osion PAINOTUS. Oletuksena on, että kaikkia osioita painotetaan yhtä paljon laskettaessa tehtävän yleisarvosanaa.&nbsp;Oletusta voidaan muuttaa antamalla tärkeille osioille paino, joka on suurempi kuin 1 ja vähemmän tärkeille pienempi kuin 1. Painotusten muuttaminen ei vaikuta maksimiarvosanaan, jonka arvon määrää vertaisarviointitehtävän maksimiarvosanaparametri.</LI></OL>
