<p>Az egyes üzenetek osztályozhatók egy skála alapján, amely a <strong>különálló (egyedi) 
és az összekapcsolt (integrált) tudás</strong> elméletén alapul. Ezen elmélet szerint az emberi interakciókat újfajta 
megközelítésben szemlélhetjük. Két különböző módot ír le, melyeket 
értékelhetünk és ismereteket szerezhetünk az általunk hallott és látott dolgokról. 
Jóllehet, a két módszert mindegyikünk más-más időpontokban eltérő mennyiségben 
alkalmazhatja, érdemes példaként összevetni két embert, akik közül az egyik (A) alapvetően 
különálló tudással, másik (B) többnyire összekapcsolt tudással rendelkezik.</p>
<ul>
  <li>'A' igyekszik lehetőleg objektív maradni, érzelmeit kirekeszteni. Más, eltérő nézeteket 
  valló emberekkel folytatott megbeszélései során szereti megvédeni gondolatait, a logika 
  bevetésével keresi partnere elgondolásaiban a hézagokat. Kritikusan viszonyul az új ötletekhez, hacsak 
  azok nem elismert tankönyvekből, tiszteletnek örvendő oktatóktól vagy saját közvetlenül 
  tapasztalásából származnak. 'A' egy igen <strong>egyedi tudással </strong> 
  rendelkező személy. </li>
  <li>'B' érzékenyebben viszonyul az emberekhez. Nagy empátiával rendelkezik, odafigyel és addig 
  próbál kérdéseket feltenni, amíg rá nem tud kapcsolódni a gondolkodás menetére 
  és "más szempontból nem tudja látni a dolgokat". Úgy tesz szert ismeretekre, hogy megosztja másokkal 
  azt a tapasztalatot, amely a náluk felfedezett tudáshoz vezetett. Másokkal beszélve igyekszik elkerülni a 
  konfrontációt és gyakran próbál logikus javaslatokkal segítséget nyújtani másoknak. 
  'B' egy igen <strong>integrált tudással</strong> rendelkező személy.</li>
</ul>
<p>A példákban a különálló tudással rendelkező személy tipikusan férfi, míg 
az összekapcsolt tudás inkább nőkre jellemző. Ezt egyes vizsgálódások statisztikailag 
alátámasztják ugyan, a valóságban az emberek valahol ezen két szélsőség 
között foglalnak helyet. Egy együttműködő és hatékony tanulócsoport esetén a legjobb, ha 
mindkét tudást mindenki hasznosítani tudja. On-line fórum esetén egy üzenetben ezen ismérvek 
külön-külön, de egyszerre is megjelenhetnek. Az, aki általában erősen összekapcsolt 
tudásról tesz tanúbizonyságot, közzétehet egy igencsak különállást sugalló 
üzenetet, és megfordítva. Az üzenetek jelen skála felhasználásán alapuló 
osztályozásának a célja:</p>
<blockquote>
a) elősegíteni az ilyen kérdéseken való eltöprengést mások üzeneteinek az olvasása 
közben; <br /> b) visszajelzést adni a szerzőknek arról, hogyan látják őket mások.
</blockquote>
<p>Az eredmény a tanulói értékelésben semmilyen szerepet nem játszik, feladata mindössze a 
kommunikáció és a tanulás elősegítése.</p>
<hr />
<p>Annak, akit érdekelnek a részletek, alább közreadunk néhány hivatkozást az adott elképzeléseket kidolgozó szerzők munkáira vonatkozóan:</p> 
<ul>
  <li>Belenky, M.F., Clinchy, B.M., Goldberger, N.R., & Tarule, J.M. (1986). Women's ways of knowing: the development of self, voice, and mind. New York, NY: Basic Books.</li>
  <li>Clinchy, B.M. (1989a). The development of thoughtfulness in college women: Integrating reason and care. American Behavioural Scientist, 32(6), 647-657.</li>
  <li>Clinchy, B.M. (1989b). On critical thinking & connected knowing. Liberal education, 75(5), 14-19.</li>
  <li>Clinchy, B.M. (1996). Connected and separate knowing; Toward a marriage of two minds. In N.R. Goldberger, Tarule, J.M., Clinchy, B.M. </li>
  <li>Belenky, M.F. (Eds.), Knowledge, Difference, and Power; Essays inspired by &ldquo;Women&rsquo;s Ways of Knowing&rdquo; (pp. 205-247). New York, NY: Basic Books.</li>
  <li>Galotti, K. M., Clinchy, B. M., Ainsworth, K., Lavin, B., & Mansfield, A. F. (1999). A New Way of Assessing Ways of Knowing: The Attitudes Towards Thinking and Learning Survey (ATTLS). Sex Roles, 40(9/10), 745-766.</li>
  <li>Galotti, K. M., Reimer, R. L., & Drebus, D. W. (2001). Ways of knowing as learning styles: Learning MAGIC with a partner. Sex Roles, 44(7/8), 419-436.  </li>
</ul>