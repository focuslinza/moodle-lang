<p align="center"><strong>Használható felmérések</strong></p>

<p>Jelenleg a Moodle csak meghatározott típusú felmérések használatát támogatja 
(a későbbi változatokban már saját felméréseket készíthet).</p>

<p>A használható felmérések kiválasztása annak alapján történt, hogy mennyire 
bizonyulnak hasznosnak azon online tanulási környezetek értékelése szempontjából, amelyek 
konstruktivista pedagógiára épülnek. A felmérések olyan trendek megállapítása 
során bizonyulnak hasznosnak, amelyek a résztvevők között zajlanak. (Egy példa az ilyen folyamatok 
részletes elemzésére elérhető itt: 
<a target="paper" href="http://dougiamas.com/writing/herdsa2002">http://dougiamas.com/writing/herdsa2002</a>).</p>

<hr />
<p><strong>COLLES - Constructivist On-Line Learning Environment Survey [Konstruktivista online tanulási környezet felmérése]</strong></p>
<ul>
  <p>A COLLES 24, hat osztályba sorolt tömör megállapítást tartalmaz, amelyek az online tanulási környezet minőségével kapcsolatos valamely kardinális kérdést veszik célba: </p>

<table border="0" cellspacing="10" cellpadding="10">
  <tr> 
    <td valign="top">Relevancia</td>
    <td>Mennyire releváns az online tanulás a tanulók szakmai munkája szempontjából? </td>
  </tr>
  <tr> 
    <td valign="top">Reflexió </td>

    <td>Az online tanulás ösztönzi-e a tanuló kritikai reflektív gondolkodását? </td>
  </tr>
  <tr> 
    <td valign="top">Interaktivitás </td>
    <td>Milyen mértékben kapcsolódnak be a tanulók az online pedagógia jellegű párbeszédbe? </td>
  </tr>
  <tr> 
    <td valign=top>Tutortámogatás</td>

    <td>Mennyire sikeresen vonják be a tutorok a tanulókat az online tanulásba? </td>
  </tr>
  <tr> 
    <td valign=top>Interpretáció </td>

    <td>Hasznára válik-e a tanulóknak és a tutoroknak az egymással való online 
    kommunikáció?</td>
  </tr>
</table>

  <p>A tanulás dinamikus megközelítésének előtérbe helyezése a tudás újfajta 
  elméletéhez vezet: a szociális konstruktivizmushoz, amelyben a tanuló aktív fogalomalkotóként 
  tűnik föl egy szociálisan interaktív tanulási környezetben. A szociális konstruktivizmus egyfajta 
  episztemológia vagy tudásmód, amelyben a tanulók reflektív módon működnek együtt 
  annak érdekében, hogy együtt újszerű megértést alakítsanak ki, különösen 
  a személyes tapasztalatukban gyökerező közös vizsgálódás kontextusában. </p>

  <p>Ezen együttműködés központi eleme a tanuló kommunikatív kompetenciájának, vagyis 
  azon képességének a fejlesztése, amellyel mind a tanárral, mind a csoporttársakkal 
  nyílt és kritikai beszédbe elegyedhet. A beszélgetés a kölcsönös megértés 
  empátiás orientációjára épül, melyhez a mögöttes megfontolások 
  vizsgálatához való kritikus viszonyulás párosul. </p>

  <p>A COLLES révén figyelemmel kísérhetjük azt, hogy mennyire vagyunk képesek kiaknázni a 
  világháló interaktív kapacitását arra a célra, hogy a tanulók dinamikus tanulási 
  készségeket sajátíthassanak el. </p>

<p>
(A fenti tájékoztatás a COLLES oldaláról lett adaptálva. További információ 
található a COLLES-ről és szerzőjéről itt: 
<a target="paper" href="http://surveylearning.com/colles/">http://surveylearning.com/colles/</a>).</p>
</ul>

<hr />
<p><strong>ATTLS - Attitudes to Thinking and Learning Survey [Megközelítések a gondolkodási és tanulási 
felméréshez]</strong></p>
<ul>

<p>A 'tudásmódok' elmélete eredetileg a nemek kutatási területe volt (Belenky és mtsai, 1986), és 
egy felmérési eszközt nyújt ahhoz, hogy megvizsgálhassuk a beszélgetés minőségét 
egy együttműködő környezetben.</p> 
<p>Az ATTLS nevű eszköz kifejlesztői Galotti és mtsai (1999); ezzel mérhető, hogy egy személy milyen 
mértékben rendelkezik 'összekapcsolt tudással' (CK) vagy 'különálló tudással' (SK). </p>

<p>A magasabb CK-ponttal rendelkezők a tanulást jobban élvezik, gyakran együttműködőbbek, kellemesebb
velük dolgozni és hajlamosabbak arra, hogy mások gondolatait továbbfejlesszék, míg a magasabb 
SK-ponttal rendelkezők kritikusabban és vitatkozóbban viszonyulnak a tanuláshoz. </p>

<p>A vizsgálatok szerint ez a két tanulási stílus független egymástól (Galotti és mtsai, 
1999; Galotti és mtsai, 2001). Emellett csupán visszatükröződései a tanuláshoz való 
viszonyulásnak, de nem jelzik a tanulás képességét vagy a szellemi erőfeszítést.  </p>

<p><i>Belenky, M. F., Clinchy, B. M., Goldberger, N. R., & Tarule, J. M. (1986). Women's Ways of Knowing:
 The Development of Self, Voice, and Mind. New York: Basic Books, Inc. </i></p>

<p><i>Galotti, K. M., Clinchy, B. M., Ainsworth, K., Lavin, B., & Mansfield, A. F. (1999). A New Way of Assessing Ways of Knowing: 
The Attitudes Towards Thinking and Learning Survey (ATTLS). Sex Roles, 40(9/10), 745-766.</i></p>

<p><i>Galotti, K. M., Reimer, R. L., & Drebus, D. W. (2001). Ways of knowing as learning styles: Learning MAGIC with a partner. 
Sex Roles, 44(7/8), 419-436.</i></p>

</ul>