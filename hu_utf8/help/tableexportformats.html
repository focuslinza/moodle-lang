<h1>Táblázat adatainak letöltése</h1>

<p>Előfordulhat, hogy további elemzés céljából le szeretné tölteni a képernyőn lévő táblázatban látható adatokat. A letöltéshez számos alábbi állományforma közül választhat.
</p><p>Minden esetben az adatok megfelelő, a képernyőn láthatóhoz hasonló oszlopfejlécekkel rendelkező táblázatként jelennek meg.
A letöltött táblázat:</p>
<ul><li>nincs lapszámozva, minden oldalra vonatkozó adat egyetlen állományban töltődik le.</li>
<li>nincs a felhasználók nevének kezdőbetűi szerint rendezve. (Egyes képernyőn megjelenő táblázatos adatok esetén szűrheti a megjelenítendő adatokat a felhasználók vezetéknevének / keresztnevének kezdőbetűje szerint).</li>
<li>nem módosul olyan oszlop szerinti rendezésnek megfelelően, amilyet a felhasználó a képernyőn megjelenő táblázaton hajthat végre.</li>
</ul>

<h2>Microsoft Excel Spreadsheet forma.</h2>
<p>Eredménye egy .xls számolótábla.</p>
<h2>OpenDocument Spreadsheet (ODS) forma.</h2>
<p>Eredménye egy .ods számolótábla. Ez a forma megnyitható az OpenOffice.org, KOffice, Google Docs,
NeoOffice, Zoho, IBM Lotus Symphony és Corel WordPerfect Office X4 alkalmazásokkal.</p>
<h2>Tabulátorokkal elválasztott értékeket tartalmazó szöveges állomány</h2>
<p>Eredménye egy szokásos szöveges állomány. Egy-egy sor a táblázat egy sorának felel meg, melyben az adatokat <em>tabulátorok</em> választják el. Számos alkalmazással megnyitható.</p>
<h2>Vesszővel elválasztott értékeket tartalmazó szöveges állomány</h2>
<p>Eredménye egy szokásos szöveges állomány. Egy-egy sor a táblázat egy sorának felel meg, melyben az adatokat <em>vesszők</em> választják el. Számos alkalmazással megnyitható.</p>
<h2>Lapszámozatlan XHTML-dokumentum</h2>
<p>Ennek eredménye egy elmenthető és kinyomtatható xhtml-dokumentum a szokásos Moodle-oldalakon megjelenő fejléc és lábléc nélkül.</p>
