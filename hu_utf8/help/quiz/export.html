<h1>Kérdések exportálása egy kategóriából</h1>

<p>Ezzel a funkcióval kérdések egész kategóriáját exportálhatjuk egy szöveges állományba. 

<p>Ne feledje, hogy egy sor fájlforma esetén bizonyos információk elvesznek, ha exportálja a kérdéseket. Ennek az az oka, hogy számos forma nem rendelkezik az összes olyan jellemzővel, amellyel a Moodle kérdései fel vannak ruházva. Nem várhatjuk el, hogy a kérdések exportálása és importálása után azok majd azonosak is lesznek. Ráadásul előfordulhat, hogy egyes kérdéstípusokat egyáltalán nem lehet exportálni. Ajánlatos az exportált adatokat ellenőrizni, mielőtt konkrét előállítási környezetben használná őket.</p>

<p>A jelenleg támogatott forma (formák) a következők:</p>

<h2>GIFT-forma</h2>
<ul>
<p>Moodle-ban a tesztkérdések szöveges állományba exportálására a GIFT a legáltalánosabb rendelkezésre álló forma. Eredetileg egy könnyű módszert kínált arra, hogy a tanárok a kérdéseket szöveges állományként írhassák meg. Támogatja a feleletválasztós, igaz-hamis, kiegészítő, párosító és számjegyes kérdések használatát, továbbá az _____ beszúrását a "szókitöltő" forma esetén. Ne feledjük, hogy a kitöltő kérdések használatát a rendszer jelenleg nem támogatja. A különféle kérdéstípusokat egy szöveges állományon belül vegyesen is használhatjuk, emellett a forma támogatja egysoros megjegyzések, kérdésnevek, visszajelzés és százalékosan súlyozott pontok alkalmazását. Íme néhány példa:</p>
<pre>
Ki fekszik Grant sírjában?{~Grant ~Jefferson =senki}

Grant {~temetett =elhantolt ~él} Grant sírjában.

Grant van eltemetve Grant sírjába.{FALSE}

Ki fekszik Grant sírjában?{=senki =senki sem}

Mikor született Ulysses S. Grant?{#1822}
</pre>

<p align=right><a href="help.php?file=formatgift.html&amp;module=quiz">További információk a "GIFT" formával kapcsolatosan</a></p>
</ul>


<h2>Moodle XML forma</h2>
<ul>
<p>Ez a speciális Moodle-forma a tesztkérdéseket egyszerű XML-ben exportálja. A kérdések bármely teszkategóriába importálhatók, vagy egyéb műveletek, pl. XSLT-átalakítás végezhető rajtuk. Az XML-forma a kérdésekhez mellékelt képeket is exportálja (base64 kódolással).</p>
</ul>

<h2>IMS QTI 2.0</h2>
<ul>
<p>Standard IMS QTI (2.0 verzió) szerinti formában exportál. Ne feledje, hogy ez esetben egy sor fájl készül, amely egyetlen 'zip' állományba van tömörítve.</p>
<p align="right"><a href="http://www.imsglobal.org/question/" target="_qti">További információk az IMS QTI site</a>  (külső portál új ablakban)</p>
</ul>

<h2>XHTML</h2>
<ul>
<p>A kategóriát egyetlen szigorú XHTML-szabvány szerinti alakban exportálja. Minden kérdés egyértelműen külön &lt;div&gt; elempár közé kerül. Ha az oldalt adott állapotában kívánja használni, legalábbis a &lt;body&gt; rész elején lévő &lt;form&gt; elemet módosítania kell a megfelelő utasítás (pl. 'mailto') végrehajtásához.</p>
</ul>

<p>Az importálási és exportálási formák segédprogramokként állnak rendelkezésre. Egyéb lehetséges formákat találhat a Modulok és segédprogramok adatbázisban.</p>

