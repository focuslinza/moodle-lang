<h1>Osztályzat előírása</h1>

<p>Bekapcsolása esetén a tanulónak a tevékenység befejezéséhez osztályzatot kell rá kapnia. Egy teszt például akkor lesz befejezett, amikor a tanuló leadja.
</p>

<p>
Az osztályzat milyensége közömbös. Bármilyen jegy esetén a tevékenység befejezett megjelölést kap.
</p>

<h2>Sikeres és sikertelen osztályzat megkülönböztetése</h2>

<p>A tevékenység 'befejezett' mellett kaphat 'befejezett, sikeres' vagy 'befejezett, sikertelen' megjelölést. A különbség más ikonnal és alternatív szöveggel jelenik meg. 
</p>

<p>Beállításához a tevékenység osztályzatához meg kell adnia egy sikeres teljesítési értéket:
</p>

<ol>
<li>A kurzus osztályozó naplójához való áttéréshez a kurzusadminisztrációs blokkon kattintson a 'Pontok' ugrópontra.</li>
<li>A 'Tevékenység kiválasztása' lenyíló menüből válassza a 'Kategóriák és tételek' pontot.</li>
<li>Kattintson a tevékenységhez tartozó pontozási tétel melletti Szerkesztés ikonra.</li>
<li>Kapcsolja be a 'Részletek megjelenítése' opciót.</li>
<li>A 'Sikeres osztályzat' négyzetben adjon meg egy pontértéket (pl. 5,0).</li>
</ol>

<p>
Ezután a teszt leadásakor a tanuló előtt megjelenik a sikeres vagy sikertelen befejezés ikonja. Többször megoldható teszt esetén a befejezés ikonja az osztályzattal együtt automatikusan frissítődik.
</p>

<p>Ehhez egy korlátozás kapcsolódik: működéséhez a tanulók előtt a pontokat azonnal láthatóvá kell tenni: sem végleg, sem ideiglenesen nem lehet rejtve az osztályzat. Ellenkező esetben csak a szokásos 'befejezett' állapot jelenik meg még az elrejtés idejének lejárta után is.
</p>
