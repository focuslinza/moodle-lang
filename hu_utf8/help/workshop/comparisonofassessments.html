<p align="center"><strong>Értékelések összehasonlítása</strong></p>

<p>Műhelymunka esetén ugyanazt a munkát általában mind a tanár, mind a tanulók értékelik. 
Példák használata esetén először a tanár értékeli ezeket, mielőtt a tanulók 
ezek egy kiválasztott részét értékelnék. A tanulók munkáját a tanár 
úgyszintén - legalább részben - értékelheti, akárcsak egy sor tanuló is. 
A tanár számára a műhelymunka lehetőséget ad arra, hogy a pontszám egy részét
 a tanulói értékelésekre fordítsa, a fennmaradó részét pedig magának a 
 munkának az értékelésére. (Az arányt a műhelymunka vége felé lehet 
 beállítani.) A tanulói értékelés pontszáma attól függ, mennyire közelíti 
 meg a tanári értékelést. (Ez utóbbi hiányában a társak 
 értékelésének az átlaga számít).</p>
<p>A tanuló és a tanár értékelése közötti egyezést az egyes elemekre adott 
pontszámok különbsége határozza meg (voltaképpen a négyzetes különbség alapján). 
Ezen különbségek átlagát kifejező pontszámmá kell átalakítani. 
Az "értékelések összehasonlítása" révén szabályozhatja a tanár, 
hogy az összehasonlítások miként alakuljanak át pontokká.</p>

<p>Ennek a következményeit megvilágíthatjuk az alábbi egyszerű példával, 
mely tíz igen-nem kérdés értékelését tartalmazza. A benne szereplő 
kérdések például a következők lehetnek: "A táblázatot helyesen állították elő?", 
"A számított nyereség 100,66 forint?" stb. Tíz ilyen kérdés esetén ha a beállítás "Igen laza", 
a tanuló és a tanár értékelése közötti tökéletes egyezés esetén a pont 100%, egy kérdés eltérése 
esetén 90%, kettőnél 80%, háromnál 70% stb. Ez elfogadhatónak tűnik, ezért fölmerülhet, miért 
lett az összehasonlítás megjelölése "nagyon laza". Vegyük alapul azt az esetet, amikor a tanuló 
a hasára ütve értékeli a 10 kérdésre adott választ. Átlagos esetben 10-ből 5 kérdésnél volna egyezés. 
Így találgatással 50% körüli eredményt érne el. A helyzet értelmesebbé tehető a "laza" opcióval, 
mely esetben a találgatás mintegy 20%-ot ér. A "közepes" opciónál a találgatás legtöbbször 
nulla pontot eredményez. Ezen a szinten 50% akkor adható, ha a két értékelés a tízből nyolc 
kérdésnél egyezik. Három eltérés esetén a pont csak 25%. A "szigorú" esetén két különböző értékelésű 
kérdésnél a pontszám 40%. A "nagyon szigorú" tartományban már két eltérés is 35%-os, egyetlen 
eltérés pedig 65%-os eredményt ad.</p>

<p>Ez a példa meglehetősen mesterséges, mivel az értékelések 
többsége értéktartományra, nem igen-nem értékre vonatkozik. 
Ilyen esetekben az összehasonlítás feltehetőleg a fentieknél 
magasabb pontokat eredményez. A különféle szintek (nagyon laza, laza, közepes...) 
úgy vannak megadva, hogy a tanár finomítani tudja a hasonlításokat. Ha úgy érzékeli, 
hogy az értékelésre adott pontok túl alacsonyak, elviheti az értékelést a "laza" vagy akár a 
"nagyon laza" irányába. És megfordítva: ha a tanuló értékelését túl magasnak érzékeli, elmozdulhat 
a "szigorú" vagy a "nagyon szigorú" irányába. Az egész próbálkozás dolga, miközben a legjobb kiinduló 
pont a "közepes" opció.</p>

<p>A műhelymunka során a tanár úgy érzékelheti, hogy a tanulói értékelésekre adott 
pontok túl alacsonyak vagy túl magasak. Ezek a pontok látszanak a műhelymunka 
adminisztrációs oldalán. Ilyenkor a tanár módosíthatja az opció beállítását 
és újraszámolhatja a tanulói értékelések pontszámát (a "pontozási pontokat"). 
Az újraszámításhoz kattintson a gyakorlat adminisztrációs oldalán található 
"Tanulói értékelések újrapontozása" pontra. Ezt a műhelymunka folyamán bármikor 
végrehajthatja.</p>