<p align="center"><strong>Adott leckéhez tartozó kérdések minimális száma</strong></p>

<p>Ha egy lecke egy vagy több elágazási táblázatot tartalmaz, a tanárnak általában be 
kell állítania azt a paramétert. Ennek az értéke  a kérdések számára 
vonatkozóan egy pontszám kiszámításához valamilyen alsó határt állít be. 
Ugyanakkor <strong>nem</strong> kényszeríti a tanulókat arra, hogy a  leckében ennyi kérdést meg is 
válaszoljanak.</p>

<p>Ha például ezt a paramétert 20-ra állítja be, akkor azzal biztosíthatja, hogy a pontok 
megállapítása úgy történjék, mint ha a tanulók <strong>legalább</strong> ennyi 
kérdéssel foglalkoztak volna. Vegyük alapul azt az esetet, amikor egy tanuló egy leckének csak egyetlen - 
mondjuk, 5 oldalt tartalmazó - ágával foglalkozik, és minden ehhez kapcsolódó  kérdést 
helyesen válaszol meg. Ilyen esetben ezután úgy dönt, hogy befejezi a leckét (feltételezve, hogy ez a 
lehetőség rendelkezésére áll a "felső szintű" elágazási táblázatban, ami 
célszerű feltételezésnek mondható). Ha ez a paraméter nem lenne beállítva, pontszáma 
5-ből 5, azaz 100% lenne. Mivel viszont a beállítás ez esetben 20, pontszáma 20-ból 5-re, vagyis 25%-ra 
lenne csökkentve. Egy másik tanuló esetén, aki az összes elágazást bejárja és - 
mondjuk - 25 oldalra ellátogat -, és kettő kivételével az összes kérdésre helyes 
választ ad, a pontszáma 25-ből 23 lenne, tehát 92%.</p>

<p>Ezen paraméter használata esetén a lecke nyitó oldalán valami alábbihoz hasonló szöveg 
szerepelhet:<p>

<p><blockquote>Ebben a leckében legalább n kérdéssel meg kell próbálkoznia. Ha kívánja, 
többel is próbálkozhat. Ha viszont n kérdésnél kevesebbel próbálkozik, 
pontszámának a kiszámításakor a rendszer abból indul ki, hogy Ön n 
próbálkozást vett igénybe. </blockquote></p>

<p>Az "n" a paraméter tényleges értékét jelenti.</p>

<p>Ha ez a paraméter be van állítva, a tanulók értesülnek arról, hogy hány 
kérdéssel próbálkoztak és hánnyal kell még próbálkozniuk. </p>