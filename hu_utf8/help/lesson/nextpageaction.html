<h1>Helyes válasz utáni lépés</h1>

<p>A szokásos lépés a válaszokban megadott ugrópont követése. Ez az esetek 
többségében a lecke következő oldalának a megjelenítését jelenti. 
A tanuló a leckén annak logikai rendje szerint halad végig, kezdi az elején és befejezi annak 
a végén.</p>
    
<p>Ugyanakkor a leckemodul használható <i>Flash Card</i> típusú feladatként is. A tanuló valamennyi 
információt (opció) és egy alapvetően véletlenszerűen kiválasztott kérdést 
lát. Itt nincs beállított kezdet és beállított befejezés. Csupán egy sor  
<i>kártya</i> egymás utáni bemutatására kerül sor, konkrét sorrend előírása 
nélkül.</p>
    
<p>Ez az opció a Flash Card két igen hasonló viselkedését engedi meg. A "Még 
nem látott oldal megjelenítése" opció sohasem mutatja ugyanazt az oldalt kétszer (még akkor sem, ha a 
tanuló  <strong>nem</strong> válaszolt helyesen a kártyához/oldalhoz kapcsolódó kérdésre). 
A másik, nem alapbeállítás szerinti "Megválaszolatlan oldal megjelenítése" opció 
révén a tanuló megtekintheti azokat az oldalakat, amelyeket esetleg korábban látott, de csakis akkor, ha azok 
kérdéseire rosszul válaszolt.</p>

<p>Mindkét Flash típusú lecke esetén a tanár eldöntheti, hogy az adott lecke összes 
kártyáját/oldalát használja-e, vagy azoknak csak egy (véletlenszerűen kiválasztott) 
részhalmazát. Ezt a "Megjelenítendő oldalak (kártyák) száma" paraméterrel 
állítja be.</p>
