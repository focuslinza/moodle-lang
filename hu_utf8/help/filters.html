<p align="center"><span style="font-weight: bold;">Szűrők kezelése</span></p>

<p>A Szűrők kezelése oldalon megadhatja, mely szűrőket és milyen 
sorrendben alkalmazzon a program a kijelzett szöveghez. Emellett elérhetővé tesz néhány, 
a szűrőknél rendelkezésre álló beállítási oldalt.
Megjelenítés előtt a legtöbb felhasználói szöveg szűrőkön megy keresztül. 
Ezekkel az 'utolsó pillanatban' módosítható a szöveg.</p>

<p>A szűrők 'bedugható' eszközök. Részletesebben olvashat róluk itt: 
   <a href="http://download.moodle.org/modules/filters.php">
   http://download.moodle.org/modules/filters.php</a>.</p>

<p>A szem ikonnal tegye láthatóvá azokat a rejtett szűrőket, 
amelyeket használni kíván. Ha egyszerre több is látszik,
a fel és le nyilakkal beállíthatja alkalmazásuk sorrendjét. </p> 
   
<p><span style="font-weight: bold;">TeX-jelölés</span></p>

<div class="indent">
  <p>A TeX-jelölésmóddal elsősorban matematikai képleteket szúrhat be egy Moodle-forrásba. 
  Például:  $$ sqrt(a+b) $$ (a $$ a képlet elejét és végét jelzi).</p>
  <p>A Moodle külső programokat használ a képekhez, melyek esetenként beállításra 
  szorulhatnak az adott rendszerben. A szűrő először ellenőrzi, van-e LaTeX-átalakító 
  (ehhez a metódushoz szükséges a Ghostscript is), ha nincs, akkor a Moodle-csomagban lévő egyszerűbb 
  <i>miktex</i> programot használja. A LaTex lehetővé teszi a teljes szintaxis használatát, 
  míg a miktex csak egy matematikai részhalmazt támogat.</p>
  <p>A beállítási oldalon megadhatja a LaTeX és a Ghostscript útvonalát, a LaTeX előtagjával együtt.</p>
  <p>További információk</p>
  <p><a href="http://www.miktex.org/">MiKTeX</a><br/>
     <a href="http://www.latex-project.org/">LaTeX</a><br/>
     <a href="http://www.ghostscript.com/">Ghostscript</a></p>
</div>

<p><span style="font-weight: bold;">Szóhasználat korlátozása</span></p>

<div class="indent">
  <p>A szóhasználatot korlátozó szűrő egy megadott jegyzék alapján keres rá a 
  káromkodásokra. Minden nyelvi csomaghoz saját szójegyzék tartozik, de Ön is megadhatja saját szavait. 
  Ehhez térjen át a beállítások oldalára és adja meg a szavak felsorolását. 
  A felhasználó előtt ezeket a szavakat egy fekete négyszög takarja el, jóllehet, az 
  egérmutató fölé vitelével láthatóvá válik az eredeti szó.</p>
</div>

<p><span style="font-weight: bold;">Forrásnevek automatikus kapcsolása</span></p>

<div class="indent">
  <p>A forrásnevek automatikus kapcsolása során a program végigvizsgálja az azonos kurzusban szereplő 
  források címét a szövegben. Ha talál ilyet, megjelöli és ugrópontot készít 
  hozzá. Az eszköz hatékony használatához használjon kellően tartalmas címeket. 
  Például a <span style="font-style: italic;">Bevezetés</span> nemigen alkalmas erre a célra, mert annak 
  a szövegben való minden előfordulásához ugrópont készül, függetlenül attól, 
  hogy mire vonatkozik.</p>
</div>

<p><span style="font-weight: bold;">Tevékenységnevek automatikus kapcsolása</span></p>

<div class="indent">
  <p>A tevékenységnevek automatikus kapcsolása során a program végigvizsgálja az azonos kurzusban 
  szereplő tevékenységek megnevezését a szövegben. Ha talál ilyet, megjelöli és 
  ugrópontot készít hozzá. Az eszköz hatékony használatához használjon kellően 
  tartalmas neveket. Például a <span style="font-style: italic;">Teszt</span> nemigen alkalmas erre a célra, mert annak 
  a szövegben való <span style="font-weight: bold;">minden</span> előfordulásához ugrópont készül, függetlenül attól, 
  hogy mire vonatkozik.</p>
</div>

<p><span style="font-weight: bold;">Fogalomtár automatikus kapcsolása</span></p>

<div class="indent">
  <p>Ez a szűrő végigvizsgálja a kurzusban szereplő összes fogalomtárban lévő 
  kulcsszavakat a szövegben. Ha talál ilyet, megjelöli és 
  ugrópontot készít hozzá.
  </p>
</div>

<p><span style="font-weight: bold;">E-mail védelme</span></p>

<div class="indent">
  <p>Az e-mail védelmét szolgáló szűrő a szövegben lévő e-mail címeket keresi ki.
  Ha talál, 'elködösíti', ily módon megakadályozva azt, hogy e-mail címeket halászó 
  rendszerek érjék el. Ezzel csökkenthető a levélszemét megjelenésének a kockázata,
  ha a Moodle-portálján egyes részek nyitva vannak.</p>
</div>

<p><span style="font-weight: bold;">Tidy</span></p>

<div class="indent">
  <p>A Tidy a szövegben lévő HTML-kódokat vizsgálja végig. Ha ilyet talál, megpróbálja 
  az érvénytelen kódot érvényessé alakítani. Ennek működéséhez ne feledje 
  a vonatkozó funkciót a PHP telepítése során bekapcsolni.</p>
</div>

<p><span style="font-weight: bold;">Többnyelvű tartalom</span></p>

<div class="indent">
  <p>Ez a szűrő többnyelvű források létrehozását teszi lehetővé. 
  A forrásnyelv ez esetben változik, ha a felhasználó módosítja a kiválasztott Moodle nyelvi 
  környezetet. Használatához előbb készítse el a tartalmakat több nyelven (azonos forráson 
  belül). Ezután az egyes nyelvi blokkokat tegye az alábbi elemek közé:</p>
  <pre>      <lang lang="XX">tartalom_ide</lang></pre>
 </div>