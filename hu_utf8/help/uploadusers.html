<p align="center"><strong>Felhasználók feltöltése</strong></p>

<p>Először is ne feledje, hogy <strong>rendszerint nincs szükség felhasználók tömeges 
importálására</strong> - a karbantartási munka mérséklése érdekében 
először azokat a hitelesítési formákat kell felderíteni, amelyekhez nincs szükség 
kézzel végzett karbantartásra, mint amilyen a meglévő külső adatbázisokhoz 
kapcsolás vagy a  felhasználói hozzáférés létrehozásának a 
felhasználókra bízása. Lásd a hitelesítésről szóló részt a 
rendszergazda menüiben.</p>
<p>Ha biztos abban, hogy egyszerre több felhasználói hozzáférést akar egy szöveges 
állományból importálni, akkor a szöveges állományt az alábbi módon kell 
megformázni:</p>

<ul>
  <li>Az állomány minden egyes sora egy rekordot tartalmazzon.</li>
  <li>Minden rekord egymástól vesszővel elválasztott adatsort tartalmazzon.</li>
  <li>Az állomány első rekordja speciális bejegyzés, amely a mezőneveket tartalmazza. 
  Ez határozza meg az állomány fennmaradó részének a formáját. <blockquote>
      <p><strong>Szükséges mezőnevek:</strong> ezeket a mezőket az első rekordnak kell tartalmaznia - 
      minden egyes felhasználóra vonatkozóan</p>
      <p><font color="#990000" face="Courier New, Courier, mono">username, password, firstname, lastname, email</font></p>
      <p><strong>Alapbeállítás szerinti mezőnevek:</strong> ezek opcionálisak - ha nem 
      szerepelnek, értékeiket az elsődleges rendszergazda adja.</p>
      <p><font color="#990000" face="Courier New, Courier, mono">intézmény, tanszék, város, ország, nyelv, 
      időzóna</font> </p>
      <p><strong>Opcionális mezőnevek: </strong>ezek mindegyike teljesen opcionális. A kurzusnevek a kurzusok "rövid nevei" 
      - ha meg van adva, a felhasználó tanulóként kerül bele az adott kurzusba. A csoportneveket 
      társítani kell a megfelelő kurzussal, vagyis a group1-et a course1-gyel stb.</p>
      <p> <font color="#990000" face="Courier New, Courier, mono">idnumber, icq, phone1, phone2, address, url, description, mailformat, 
      maildisplay, htmleditor, autosubscribe, course1, course2, course3, course4, course5, group1, group2, group3, group4, group5,
      type1, type2, type3, type4, type5</font></p>
    </blockquote>
    </li>
  <li>Az adatok közötti vesszőket &#44; formában kell megadni - a parancssor ezt automatikusan visszaírja 
  vesszővé. </li>
  <li>Igen-nem típusú mezők esetén 0-val jelölje a hamis, 1-gyel az igaz értéket. </li>
  <li>A típusok jelzik a Moodle számára, hogy egy megfelelő kurzus megléte esetén egy adott 
  felhasználó tanuló, avagy tanár (pl. a type2 a course2-nek felel meg). 1 = tanuló, 2 = szerkesztésre jogosult 
  tanár, 3 = szerkesztésre nem jogosult tanár. Ha egy típus üresen van hagyva, illetve ha 
  nincs megadva kurzus, akkor a felhasználó alapbeállításban tanuló lesz. </li>
  <li>Kurzusok megadásához használja azok rövid megnevezését.</li>
    <li>Megjegyzés: Ha egy felhasználó már regisztrálva van a Moodle felhasználói 
  adatbázisában, akkor ez a parancssor visszaadja a felhasználói azonosítószámot 
  (adatbázisbeli mutatót) az adott felhasználóhoz, és tanulóként fogja regisztrálni 
  a megadott kurzusok bármelyikébe ANÉLKÜL, hogy frissítené a többi megadott adatot.</li>
</ul>
  
  
<p>Íme egy példa egy érvényes importálási állományra:</p>
<p><font size="-1" face="Courier New, Courier, mono">username, password, firstname, lastname, email, lang, idnumber, maildisplay, course1, group1, type1<br />
jonest, verysecret, Tom, Jones, jonest@someplace.edu, en, 3663737, 1, Intro101, Section 1, 1<br />
reznort, somesecret, Trent, Reznor, reznort@someplace.edu, en_us, 6736733, 0, Advanced202, Section 3, 3</font></p>

<h1>Meglévő felhasználói nevek frissítése</h1>

<p>Alaphelyzetben a Moodle abból indul ki, hogy Ön új felhasználókat fog létrehozni, és átugorja azokat a rekordokat, ahol a felhasználói nevek 
megegyeznek egy meglévővel. Ha viszont a "Meglévő felhasználói nevek frissítése" opciót <b>Igen</b>-re állítja, a meglévő felhasználó adatait a 
rendszer frissíti. </p>

<p>Meglévő felhasználói nevek frissítése során maga a felhasználói név is módosítható. Állítsa az "Átnevezés engedélyezése"-t <b>Igen</b>-re
és szúrjon be az állományba egy <font color="#990000" face="Courier New, Courier, mono">oldusername</font> nevű mezőt.</p>

<p><b>Vigyázat:</b> a felhasználói nevek frissítése során bekövetkező hiba súlyosan érintheti felhasználóit. 
Ezért a frissítési opciók használata során legyen körültekintő.</p>