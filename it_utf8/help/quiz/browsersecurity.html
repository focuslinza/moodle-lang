<h1>Livello sicurezza browser</h1>

<p>L'opzione permette di utilizzare numerose opzioni che limitano la possibilità di imbrogliare da parte degli studenti mentre svolgono i quiz. Le limitazioni vanno tuttavia considerate nella loro globalità in quanto in alcune situazioni ciò che potrebbe rientrare nell'ambito del tentativo di imbroglio potrebbe non rientrarvi in altre situazioni, come ad esempio quando si desideri misurare la capacità di trovare rapidamente risposte attraverso l'uso dei motori di ricerca</p>

<p>Si dovrebbe anche tenere presente che tentare di imbrogliare non è un problema tecnologico che ha una soluzione tecnica. Tentare di imbrogliare è qualcosa che esiste da ben prima che esistano i computer e sebbene i computer rendano più facile per gli studenti 'copiare ed incollare', rendono anche molto più facile per i docenti scoprire i tentativi di imbroglio, ad esempio utilizzando i report dei quiz. Il livello di sicurezza per quanto possa introdurre maggiori difficoltà per gli studenti desiderosi di imbrogliare, introduce anche maggiori difficoltà nello svolgimento dei quiz.</p>

<p>Ci sono anche altri metodi per ridurre la possibilità di imbrogliare durante lo svolgimento dei quiz:</p>
<ul>
<li>utilizzare un deposito di domande molto grande da dove estrarre domande in modo casuale, diverse per ogni studente.</li>
<li>visualizzare le risposte alternaitve in ordine casuale, in modo da evitare che la risposta giusta si trovi sempre nello stesso punto.</li>
<li>proporre domande dove gli studenti sono chiamati ad analizzare un certa informazione piuttosto che ricordare qualcosa.</li>
</p>

<p>Fatte le debite avvertenze, di seguito la descrizione delle opzioni disponibili.</p>

<h3>Nessuno</h3>

<p>Non ci sono limitazioni su come gli studenti svolgeranno il quiz.</p>

<h3>Pop-up a schermo intero con sicurezza JavaScript</h3>

<p>E' difficile introdurre limitazioni usando un quiz che gira su un web server, tuttavia questa opzione fa tutto ciò che è possibile:</p>
<ul>
    <li>il quiz potrà essere svolto solo sei il browser dello studente ha JavaScript abilitato.</li>
    <li>il quiz comparirà in una finestra a schermo intero priva di pulsanti di controllo della navigazione. La finestra a schermo intero coprirà le finestre sottostanti.</li>
    <li>per quanto possibile gli studenti verrano limitati nella possibilità di usare alcune funzioni, come il copia ed incolla.</li>
</ul>

<h3>Safe Exam Browser</h3>

<p>Questa opzione apparirà solo se l'amministratore l'ha abilitata.</p>

<p><a href="http://www.safeexambrowser.org/">Safe Exam Browser</a> è un browser web pesonalizzato che deve essere scaricato ed installato sui computer che gli studenti useranno per svolgere il quiz. Le limitazioni di Safe Exam Browser sono simili a quelle ottenibili con JavaScript, tuttavia poiché Safe Exam Browser gira sul computer degli studenti, di fatto è molto più efficace nel limitare realmente le loro azioni. Le conseguenze dell'uso dell'impostazione 'Safe Exam Browser" sono:</p>
<ul>
    <li>gli studenti potranno svolgere il quiz solo se useranno Safe Exam Browser.</li>
    <li>la finestra del browser sarà a schermo intero (senza elementi di navigazione).</li>
    <li>la finestra del browser non potrà essere chiusa fino al completamento del quiz.</li>
    <li>saranno disabilitate le scorciatoie di tastiera, come ad esempio il tasto Win, Ctrl+Alt+Del, Alt+F4, F1, Ctrl+P, PrintScreen.</li>
    <li>saranno disabilitati il copia ed incolla ed i menù contestuali.</li>
    <li>sarà disabilitato il passaggio da una applicazione all'altra.</li>
    <li>non sarà consentito navigare su siti web diversi dal sito del quiz in svolgimento.</li>
</ul>