<h1>Valutazione da ottenere</h1>

<p>
E' possibile definire condizioni basate su qualunque valutazione del corso: la valutazione totale  del corso, la valutazione di una o più attività, oppure valutazioni personalizzate create a mano.
</p>

<p>
Si possono impostare un voto minimo (&ge;), un voto massimo (&lt;), entrambi, oppure 
nessuno dei due. L'attività comparirà solo se lo studente ha ottenuto le valutazioni nelle attività indicate e se tali valutazioni soddisfano le condizioni specificate.
</p> 

<p>
Si possono usare più di una condizione sulla Valutazione da ottenere. Per far comparire l'attività, ogni condizione deve essere soddisfatta nella sequenza impostata.
</p>

<ul>
<li>Se necessario, gli intervalli delle valutazioni possono avere fino a cinque cifre decimali.</li>
<li>Il voto massimo richiede una attenzione particolare; se il voto massimo è 7, uno studente che ottiene esattamente 7 non potrà vedere l'attività. Se 7 deve essere incluso, dovreste impostare il voto massimo a 7.01.</li>
<li>Se create molte attività la cui comparsa è subordinata a Valutazioni da ottenere, usate lo stesso valore come voto massimo di una attività e come voto minimo per la attività successiva. Per esempio, creando una attività con un voto massimo di 7 ed una seconda attività con un voto minimo di 7, la prima attività comparirà a tutti coloro che hanno ottenuto una valutazione tra 0 e 6.9999, mentre la seconda apparirà solamente a coloro che hanno ottenuto una valutazione tra 7 e 10. Tale impostazione garantisce che tutti coloro che hanno ricevuto una valutazione potranno vedere una attività o l'altra.</li>
</ul>