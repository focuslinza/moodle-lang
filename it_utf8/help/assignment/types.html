<h1>Tipi di Compito</h1>

<p>Sono disponibili diversi tipi di compito:</P>

<h2>Compito Offline</h2>
<p>Tipo di compito particolarmente utile quando l'attività si svolge al di fuori di Moodle, ad esempio una attività presso altri siti web oppure svolta in presenza.</p>
<p>Gli studenti avranno la possibilità di vedere la descrizione del compito, ma non potranno consegnare file. I docenti mantengono la possibilità di valutare i lavori svolti e gli studenti potranno vedere i voti ricevuti.</p>
<hr />

<h2>Compito Online</h2>
<p>Gli studenti realizzeranno un elaborato online utilizzando l'editor HTML. I docenti possono valutare i compiti, aggiungere commenti in linea ed eventualmente modificare l'elaborato.</p>
<p>(Se avete familiarità con le versioni precedenti di Moodle, questo tipo di compito svolge le stesse funzioni del vecchio modulo Diario.)</p>
<hr />

<h2>Consegna singola</h2>
<p>Questo tipo di compito consente agli studenti di caricare un file singolo di qualsiasi formato.</p>
<p>Il file può essere un documento Word, un'immagine, un sito web zippato, o qualsiasi altro tipo di file.</p>
<hr />

<h2>Consegna multipla</h2>
<p>E' un tipo di compito che consente agli studenti di caricare uno o più file di qualsiasi formato. I file possono essere documenti Word, immagini, siti web zippati, o qualsiasi altro tipo di file.</p>
<p>Il compito Consegna multipla consente al docente di rispondere con dei file. I file di risposta possono essere caricati anche prima delle consegne degli studenti ed è utile per fornire agli studenti file sui quali lavorare.</p>
<p>Gli studenti inoltre possono aggiungere note descrittive per i file, ad esempio lo stato di avanzamento o qualsiasi altra informazione ritenuta utile.</p>
<p>In questo tipo di compito il completamento della consegna deve essere esplicitamente  segnalato dallo studente. Il docente può sempre visualizzare lo stato dei compiti: i compiti non ancora completati sono indicati come Bozza. Il docente può anche riportare allo stato di Bozza compiti non ancora valutati.</p>