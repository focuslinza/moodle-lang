<h1>Kabuuang Tanaw</h1>

<ol>
<li>Ang isang aralín ay binubuo ng ilang <b>pahina</b> at opsiyonal na 
<b>mga manghad ng sanga</b>.</li>

<li>Ang isang pahina ay mayroong <b>nilalaman</b> at karaniwan itong
nagtatapos sa isang <b>tanong</b>.  Kaya mayroong termino na <b>Pahina
ng Tanong</b>.</li>

<li>Para sa mga <i>Tanong na Sanaysay</i>, walang sagot, iskor lamang, 
puna, at isang pahina na luluksuhan.</li>

<li>Ang bawat sagot ay maaaring magkaroon ng isang maikling piraso ng 
teksto na ipapakita kapag ang sagot ay pinilì.  Ang pirasong ito ng 
teksto ay tinatawag na <b>tugon</b>.</li>

<li>Kaugnay din ng bawat sagot ang isang <b>lukso</b>.  Maaaring 
relatibo ang lukso - pahinang ito, susunod na pahina - o absoluto - 
itinatakda ang alinman sa isa sa mga pahina sa aralín o ang dulo ng 
aralín.</li>

<li>Ang pinaiiral ay lulukso ang unang sagot sa <b>susunod na pahina</b> 
ng aralín.  Ang mga susunod na sagot ay kumbaga sa lenguwahe ng Aralin ay lulukso sa puwesto nang hindi umaalis.  
Alalaong baga'y, hindi aalis ng pahinang iyon ang mag-aaral kung hindi nila pinilì ang unang sagot.  Kung lumikha ka na ng kumpol, na may dulo ng kumpol, at ang tanong ay nasa loob nito, puwede mo ring piliin na lumukso sa isang Di pa Nakikitang Tanong sa loob ng 
kumpol.  Ang opsiyong ito ay hindi ipapakita kung wala ka sa isang 
kumpol.  Maaari mong palibutan ang isang set ng tanong ng kumpol at 
dulo ng kumpol anumang oras.</li>

<li>Ang susunod na pahina ay itinatakda sa pamamagitan ng 
<b>makatwirang kaayusan</b> ng aralin.  Ito ang pagkakasunod-sunod ng 
pahina ayon sa pananaw ng guro.  Ang kaayusang ito ay maaaring mabago sa  
pamamagitan ng paglipat-lipat ng mga pahina sa aralín.</li>

<li>May <b>pangnabigasyong kaayusan</b> din ito.  Ito ang 
pagkakasunod-sunod ng mga pahina ayon sa pananaw ng mag-aaral.  Ito ay 
itinatakda ng mga paglukso na inilagay sa mga indibidwal na sagot, at 
maaari itong mapaiba sa makatwirang kaayusan.  (Nguni't 
kung <i>hindi</i> binago ang umiiral na halaga ng mga lukso, 
magkakapareho ang dalawa.)  Puwedeng suriin ng guro ang 
kaayusan ng nabigasyon.</li>

<li>Kapag ipinakita na sa mag-aaral, ang mga sagot ay karaniwang 
binabalasa.  Alalaong baga'y, ang unang sagot sa pananaw ng guro ay 
hindi palaging unang sagot sa listahan na ipapakita sa 
mag-aaral.  (Dagdag pa, sa tuwing ipapakita ang parehong set ng sagot, 
malamang na lilitaw sila na iba ang pagkakasunod-sunod.)  Hindi ganito ang 
kalakaran sa set ng sagot sa tugmaang uri ng tanong; ito ay ipinapakita ng 
ayon sa kaayusang ipinasok ng guro.</li>

<li>Ang dami ng sagot ay maaaring magbago sa bawat pahina.  Halimbawa, 
pinapahintulutan na ang ilang pahina ay magtapos sa tama/mali na tanong 
samantalang ang iba pang tanong ay may isang tamang sagot at ipalagay natin na, tatlong panggulo. </li>

<li>Posibleng gumawa ng pahina na walang sagot.  Ang mga
mag-aaral ay papakitaan lamang ng link na <b>Ituloy</b> sa halip na set ng 
binalasang sagot.</li>

<li>Kung ang pasadyang pag-iiskor ay pinatay: Ganito ang susunding pagmamarka sa aralin; ang mga <b>wastong</b> sagot ay ang mga lulukso sa pahina na mas <i>mababa</i> sa kasalukuyang pahina, kung titingnan sa makatwirang kaayusan.
Ang mga <b>maling</b> sagot naman ay ang mga lumulukso (bumabalik) sa pahina ring iyon o 
sa isang pahina na mas <i>mataas</i> kaysa sa kasalukuyang pahina, kung titingnan sa 
makatwirang kaayusan.  Kaya, kung ang mga paglukso ay <i>hindi</i> 
binago, ang unang sagot ang wastong sagot at ang ibang pang sagot ay 
maling sagot.<br /><br />
Kapag buhay ang pasadyang pag-iiskor:  ang pagmamarka sa isang sagot ay 
itinatakda ng halaga ng puntos na makukuha sa sagot, ang kabuuang puntos na nakuha 
ay magsisilbing hatimbilang ng kabuuang halaga ng puntos sa aralin, 
hanggang 100%.</li>

<li>Ang mga tanong ay maaaring magkaroon ng mahigit sa isang wastong 
sagot.  Halimbawa, kung ang dalawa sa mga sagot ay lulukso sa susunod na 
pahina, ang alinman sa dalawang sagot ay ituturing na tamang sagot.  
(Bagama't iisang pupuntahang pahina ang ipapakita sa mag-aaral, 
ang tugon na ipapakita papunta sa pahina ay maaaring magkaiba para sa 
dalawang sagot.)</li>

<li>Sa panggurong tanaw sa aralin, ang mga wastong sagot ay 
may salungguhit.</li>

<li>Ang <b>Manghad ng Sanga</b> ay isa lamang pahina na may set ng
link sa iba pang pahina sa aralín.  Karaniwan ay nagsisimula ang isang
aralin sa isang manghad ng sanga, na nagsisilbing <b>Manghad ng
Nilalaman</b>.</li>

<li>Ang bawat link sa isang manghad ng sanga ay may dalawang parte,
isang deskripsiyon at ang pamagat ng pahina na babagsakan ng paglukso.
</li>

<li>Masinop na hinahati ng manghad ng sanga ang aralín sa ilang 
<b>sanga</b> (o seksiyon). Ang bawat sanga ay maaaring maglaman ng ilang 
pahina (malamang lahat ay kaugnay ng iisang paksa).  Ang dulo ng isang 
sanga ay kadalasang tinutukoy sa pamamagitan ng <b>Dulo ng Sanga</b> na pahina.  Ito 
ay isang espesyal na pahina, na sa pinaiiral, ay ibabalik ang mag-aaral sa 
naunang manghad ng sanga.  (Ang &quot;pabalik&quot; na lukso sa isang 
Dulo ng Sanga na pahina ay maaaring baguhin, kung kinakailangan, sa 
pamamagitan ng pag-edit sa pahina.) </li>

<li>Maaaring magkaroon ng higit sa isang manghad ng sanga sa isang 
aralin.  Halimbawa, maaaring kapakipakinabang na balangkasin ang isang 
aralin na may mga pang-espesyalistang punto na sub-sanga sa loob ng 
punong sanga ng paksa.</li>

<li>Mahalaga na mabigyan ang mga mag-aaral ng paraan na tapusin ang 
aralin.  Maaari itong gawin sa pamamagitan ng paglalagay ng  &quot;Wakás 
ng Aralín&quot; na link sa punong manghad ng sanga.  Lulundag ito sa 
(kathang-isip) na <b>Wakás ng Arálin</b> na pahina. Ang isa pang opsiyon 
ay magpatuloy na lamang ang huling sanga ng aralin (dito ang 
&quot;huli&quot; ay ginagamit sa kahulugan ng makatwirang kaayusan) sa 
wakás ng aralín, alalaong baga'y, <i>hindi</i> ito tatapusin ng isang 
Dulo ng Sanga na pahina.</li>

<li>Kung patay ang pasadyang pag-iiskor, kapag ang aralín ay may isa o
mahigit pang manghad ng sanga, iminumungkahi na itakda ang &quot;Minimum
na bilang ng Tanong&quot; na parameter sa isang makatwirang halaga. 
Nagtatakda ito ng isang ibabang limitasyon sa bilang ng mga pahina na
dapat nakita kapag kinuwenta na ang.  Kung wala ang parameter na ito,
ang mag-aaral ay maaaring bisitahin ang isang sanga lamang ng aralín,
sagutin ang lahat ng tanong dito nang wasto at iwan ang aralin na nakuha ang
maksimum na marka.
<br /><br />
Kung ang pasadyang pag-iiskor ay buhay, ang mag-aaral ay mamarkahan 
batay sa dami ng puntos na nakuha nila bilang porsiyento ng kabuuang 
puntos para sa aralin.</li>

<li>Dagdag pa, kung patay ang pasadyang pag-iiskor, kapag mayroong
manghad ng sanga, ang isang mag-aaral ay may oportunidad na muling 
bisitahin ang parehong sanga nang mahigit sa isang beses.  
Magkagayunman, ang marka ay kinukuwenta gamit ang bilang ng 
<i>natatanging</i> tanong na sinagot.  Kaya ang paulit-ulit na pagsagot 
sa iisang set ng tanong ay <i>hindi</i> magpapataas ng marka. (Sa 
katunayan, ang kabaligtaran ang mangyayari, ibababa nito ang marka 
dahil ang bilang ng dami ng pahina na nakita ay ginagamit na 
<i>denominator</i> sa pagkuwenta ng marka, at kasama dito ang mga inulit.) 
Para mabigyan ng patas na ideya ng kanilang progreso sa aralín ang mga 
mag-aaral, pinapakitaan sila ng mga detalye ng kung ilang tanong ang 
nasagot nila nang wasto, bilang ng pahinang nakita, at ang kasalukuyan 
nilang marka sa bawat pahina ng manghad ng sanga.
<br /> <br />
Kung buhay ang pasadyang pag-iiskor, maaaring muling bisitahin ng 
mag-aaral ang tanong kung pinapahintulutan ito ng landas ng nabigasyon, 
at muling makuha ang (mga) puntos para sa tanong na iyon, kung ang 
pagkuha ay mas marami sa 1.  Para mapigilan ito, itakda ang mga pagkuha 
sa 1.</li>

<li>Ang <b>wákas ng aralín</b> ay maabot sa pamamagitan ng paglukso sa
lokasyong ito nang hayagan o sa pamamagitan ng paglukso sa susunod na
pahina mula sa huling (makatwirang) pahina ng aralín.  Kung ang
pasadyang pag-iiskor ay patay, kapag ang wakás ng aralín ay naabot,
makakatanggap ang mag-aaral ng mensahe ng pagbatì at ipapakita sa kanila
ang kanilang marka.  Ang marka ay <tt>(ang dami ng tanong na wastong
sinagutan / bilang ng pahina na nakita) * marka ng aralín</tt>.  Kung 
buhay ang pasadyang pag-iiskor, ang marka ay ang mga puntos na nakuha 
bilang isang % ng kabuuang puntos (hal.  3 puntos ang nakuha para sa 
isang 3 puntos na aralín = 100% ng 3 puntos).</li>

<li>Kung ang wakás ng aralín ay <i>hindi</i> naabot at basta na lamang 
umalis ang mag-aaral, kapag bumalik sa aralín ang mag-aaral, papipiliin 
siya kung mag-uumpisa siyang muli sa simula o magpapatuloy kung saan 
siya huling sumagot ng wasto sa aralín.</li>

<li>Para sa isang aralín na nagpapahintulot ng muling pagkuha, ang guro
ay puwedeng gamitin ang pinakamagaling na marka o ang katamtaman ng mga
marka mula sa aralín bilang &quot;huling&quot; marka.  Ang marka na ito 
ay ipapakita sa pahina ng Marka.</li>

<li>Mga pahinang kumpol: ang kumpol ay kumakatawan sa isang set ng mga
tanong, kung saan maaaring kumuha ng isa o mahigit pang tanong nang
random.  Ang mga kumpol ay kailang tapusin sa pamamagitan ng Dulo ng
Kumpol na pahina para mapahusay ang paggana (kundi ay tatratuhin nila
na <i>Dulo ng Kumpol (DnK)</i> ang <i>Wakás ng Aralín</i>).  Ang mga
tanong sa loob ng isang kumpol ay pinipilì nang random sa pamamagitan
ng lukso na &quot;Random na Tanong sa loob ng isang Kumpol&quot;.  
Ang mga tanong sa loob ng isang kumpol ay maaaring maglink sa DnK 
upang lumabas sa kumpol, o lumukso sa isang di pa nakikitang tanong sa loob 
ng kumpol, o lumukso sa alinmang iba pang pahina sa aralín.  Sa 
pamamagitan nito makakalikha ng mga senaryo na may elementong random, 
gamit ang modyul na aralín.</li>

</ol>