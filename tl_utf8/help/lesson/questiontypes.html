<p style="text-align: center; font-weight: bold">Mga Uri ng Tanong</p>

<p>Ang mga uri ng Tanong na kasalukuyang sinusuportahan ng modyul na
Aralín ay ang:</p>

<ol> 

<li><p><b>Maraming-pagpipilian</b> Ito ang default na uri ng tanong. 
Ang mga Maraming-pagpipilian na tanong ay popular na mga tanong, kung
saan ang mag-aaral ay hihilingin na pumilì ng isang sagot mula sa isang
set ng mga alternatibo.  Ang wastong sagot ay magdadala sa mag-aaral sa
mga susunod na bahagi ng aralín, samantalang ang maling sagot ay hindi
magsusulong sa kanya.  Ang mga maling sagot ay tinatawag minsan na
&quot;panlansi&quot; at ang kapakinabangan ng mga tanong na ito ay
kadalasang mas umaasa pa sa kalidad ng mga panlansi sa halip na sa
tanong mismo o sa wastong sagot nila.</p>

<p>Ang bawat sagot ay maaaring magkaroon ng isang tugon.  Kung walang
tugon na ipinasok sa isang sagot, ang default na tugon na
&quot;Iyan ang Tamang Sagot&quot; o &quot;Iyan ang Maling Sagot&quot; 
ang ipapakita sa mag-aaral.</p>

<p>Posibleng magkaroon ng higit sa isang wastong sagot sa isang
maraming-pagpipilian tanong.  Ang magkakaibang wastong sagot ay maaaring
magbigay sa mag-aaral ng magkakaibang tugon at lumukso sa magkakaibang
(pasulong) pahina sa aralín subali't hindi magkakaiba ang marka,
(alalaong baga'y, ang ilang sagot ay <b>hindi</b> mas wasto kaysa sa iba
pa, kahit man lamang sa marka.) Posible na lahat ng sagot ay wasto, at 
maaari nilang dalhin ang mag-aaral sa magkakaibang (pasulong) bahagi ng 
aralín depende kung alin ang pinilì.</p>

<p>May ibang klase ng Maraming-pagpipilian na tanong na tinatawag na
<b>&quot;Maraming-pagpipilian Maraming-sagot&quot;</b> na tanong.  Dito ay
kailangang piliin ng mag-aaral ang lahat ng wastong sagot mula sa
set ng mga sagot.  Maaari o puwede ring hindi sabihin sa tanong kung
ilang wastong sagot mayroon.  Halimbawa, sa &quot;Sino sa mga sumusunod
ang naging Pangulo ng RP?&quot; ay walang sinasabi, samantalang sa &quot;Piliin
ang <i>dalawang</i> pangulo ng RP mula sa sumusunod na listahan." ay
sinasabi.  Ang aktuwal na bilang ng wastong sagot ay maaaring mula
<b>isa</b> hanggang sa bilang ng pagpipilian. (Ang isang
Maraming-pagpipilian Maraming-sagot na tanong na may iisang wastong sagot
<b>ay</b> naiiba pa rin sa isang Maraming-pagpipilian na tanong, dahil
ang una ay pinahihintulutan ang mag-aaral na pumilì ng labis sa isang
sagot samantalang ang huli ay hindi.)</p>

<p>Gayundin, ang mga wastong sagot ay nilalagyan ng watawat sa
pamamagitan ng paggamit ng pasulong na lukso, ang mga maling sagot nama'y
ay ginagamitan ng parehong pahina o pabalik na lukso.  Kapag may higit
sa isa na wastong sagot, ang lahat ng paglukso ay dapat pumunta sa
iisang pahina, gayundin sa mga maling sagot.  Kung <b>hindi</b> ganito
ang ginawa, huhudyatan ng babala ang guro sa tanaw na pangguro ng
aralin.  Ang pangwastong tugon, kung kinakailangan, ay dapat ibigay sa
unang wastong sagot, at ang pangmaling tugon, kung kinakailangan, ay 
dapat ibigay sa unang maling sagot.  Ang mga tugon sa iba pang sagot ay 
hindi pinapansin (walang babala).</p></li>

<li><p><b>Maikling Sagot</b> Ang mag-aaral ay hihilingan na magbigay ng
isang maikling piraso ng teksto.  Ito ay susuriin batay sa isa o mahigit
pang sagot.  Ang mga sagot ay maaaring tama o mali.  Ang bawat sagot ay
puwedeng magkaroon ng isang tugon.  Kung walang tugon na ipinasok para
sa isang sagot ang default na tugon na &quot;Iyan ang Tamang Sagot&quot;
o &quot;Iyan ang Maling Sagot&quot; ang ipapakita sa mag-aaral.  Kung
ang teksto na ipinasok ay hindi tumugma sa alinman sa mga sagot, ito ay
mali at ang ang mag-aaral ay papakitaan ng default na pangmaling 
tugon.</p>

<p><strong>May dalawang magkaibang sistema ng paghahambing</strong>  na magagamit
para sa Maikling Sagot na uri ng tanong:  ang simpleng sistema ay ginagamit bilang default;
ang &quot;Regular na Ekspresiyon&quot; na sistema ay ginagamit kung tsinekan ang kahon ng opsiyon na &quot;Gumamit ng Regular na Ekspresiyon&quot;.
</p>

  <ul>
    <li><strong>Simpleng pagsusuri</strong>
<p>Sa (default na) sistemang ito ng pagsusuri, ang mga paghahambing ay binabalewala ang laki ng titik. Ang asterisk (*) na titik ay maaaring gamitin sa mga sagot bilang
&quot;wild card&quot; na titik.  Sumasagisag ito sa alinmang bilang ng
titik (kabilang ang walang titik).  Halimbawa, ang sagot na
&quot;Long*&quot; ay tutugma sa &quot;longer&quot;, &quot;longest&quot;
at &quot;long&quot;. Kung ang isa sa mga sagot ay &quot;*&quot; (iisang *)
 lamang, tutugma ito sa anumang bagay, karaniwan itong
ginagamit bilang huling &quot;panlahatang&quot; sagot. Bubusisiin ng proseso ng
paghahambing ang mga sagot alinsunod sa pagkakasunod-sunod nila
sa iskrin.  Kapag may tumugma na, hihinto na ang proseso at ang kaugnay
nitong resulta (at tugon, kung mayroon) ay ibibigay.  Kaya, kung
halimbawa ang mga sagot ay Longest, Long* at * (sa pagkakasunod-sunod na
iyon), ang ipinasok na &quot;longer&quot; ay tutugma sa susunod na sagot
at, sa kasong ito, sa huling sagot, bagama't ang huling pagtugma ay
babalewalain na.</p>

<p>Kung ang simbolong asterisk (*) mismo ang kailangan sa isang
sagot, dapat ay ipasok ito na \*, backslash asterisk.</p></li>

 </ul>
  <ul>
    <li><strong>Regular na Ekspresiyon na pagsusuri</strong>
      <p>Ipinagkakaloob ng sistemang ito ang mas makapangyarihan subali't mas masalimuot na sistema ng pagsusuri sa mga sagot ng mag-aaral.  Para sa isang kumpletong panimula sa mga Regular na Ekspresiyon, tingnan ang mga site na 
<a href="http://www.zend.com/zend/tut/tutorial-delin2.php" target="_blank">
tutorial sa regular-expressions</a> o 
<a href="http://perso.wanadoo.fr/joseph.rezeau/eao/developpement/expandRegexpToString.htm#" 
          target="_blank">rezeau.org</a>. </p>

      <h3>Wastong sagot na tumutugma sa isang padron ng regular na ekspresiyon </h3>
      <p>Hindi nating kayang magbigay ng lahat ng halimbawa ng maraming posibilidad na ihinahandog ng sistemang ito, at ang sumusunod ay ilan lamang sa posible. </p>
      <p><strong>Halimbawa 1.</strong> Ipalagay natin na ang tanong mo ay &quot;Ano ang mga kulay ng watawat ng Pransiya?&quot;. Sa kuwadro ng Sagot 1 ay iteteklado mo ang regular na ekspresiyong ito:  
 &quot;<span class="c_computeroutput">ito ay bughaw, puti(,| at) 
          pula</span>/i&quot;. Tutugma ito sa alinman sa apat na sagot ng mag-aaral na ito:</p>
      <ul>
        <li>ito ay bughaw, puti, pula</li>
        <li>ito ay bughaw, puti at pula</li>
        <li>Ito ay bughaw, puti, pula</li>
        <li>Ito ay bughaw, puti at pula </li>
      </ul>
      <p>Tandaan po na ang default ay mahalaga ang titik sa pagtutugma ng regular na ekspresiyon;  para magawa itong dimahalaga ay kailangan mong idugtong ang <strong>/i</strong> na parameter sa dulo ng ekspresiyon mo.</p>

 
      <p><strong>Halimbawa 2</strong>. Tanong: &quot;Ano ang blue, red, o yellow?&quot;. 
          Sagot: &quot;(|ito ay )isang colou?r&quot;. Tutugma ito sa:</p>
 <!-- Nahihirapan akong maghanap ng katulad ng colour/color na halimbawa sa tagalog.  Kung may mungkahi kayo ay sabihin lamang sa talakayan ng salin sa tagalog sa moodle.org-->
     <ul>
        <li>isang colour</li>
        <li> isang color</li>
        <li>ito ay isang colour</li>
        <li>ito ay isang color</li>
      </ul>
      <p>Tandaan.- Ang simula ng regular na ekspresiyong ito &quot;(|ito ay )&quot; ay  
          tutugma sa wala o &quot;ito ay &quot; (a.b. &quot;ito ay&quot; kasunod ay 
          isang espasyo). Ang ? (panandang tanong) ay nangangahulugan na: ang naunang titik
ay sero o isang ulit;  ginagamit ito rito upang itugma ang ispeling ng kulay sa Ingles ng Britanya at sa ispeling sa US.</p>
      <p><strong>Halimbawa 3.</strong> Tanong: &quot;Magbanggit ng pangalan ng hayop sa Ingles na may 3 titik at ang gitnang titik ay ang patinig na <em>a</em>&quot;. Sagot: 
          &quot;[bcr]at&quot;. Tutugma ito sa: bat, cat at rat. </p>
      <h3>Paghanap ng mga nawawalang kailangang salita o string ng titik</h3>
      <p>Hindi kayang makita ng regular na ekspresyon nang nag-iisa ang mga nawawalang string ng titik, kaya kailangan ninyong maglagay ng maliit na code sa inyong Sagot para magawa ito.  Ang alinmang Sagot ng Guro na nagsisimula sa dobleng hyphen ay susuriin ang sagot ng mag-aaral kung ang sumusunod na string ay naroon o wala.  Kung naroon, ang pagsusuri ay pupunta na sa susunod na tanong; kung wala, hihinto na ang pagsusuri at ang angkop na Tugon ay ipapakita.
</p>
      <p><strong>Halimbawa 4.  </strong></p>
      <ul>
        <li>Sagot 2: <span class="c_computeroutput">--.*bughaw.*</span>/i</li>
        <li>sagot ng mag-aaral: &quot;ito ay pula at puti&quot; </li>
        <li>Tugon 2: <span class="c_computeroutput">Ang kulay ng langit ay nawawala!</span></li>
        <li>Lukso 2: <span class="c_computeroutput">pahinang ito</span></li>
      </ul>
      <p>Dito ang  . (tuldok) ay sumasagisag sa 
 &ldquo;anumang titik&rdquo; at ang * (asterisk) ay nangangahulugan na
 &ldquo;ang naunang espesyal na titik ay inuulit ng ilanmang beses&rdquo;. 
Ang Sagot 2 na regular na ekpresiyon sa itaas ay nangangahulugan na: suriin kung ang string na titik 
na &quot;bughaw&quot;, na may kahit anong titik sa unahan at sinusundan ng anuman, 
ay wala sa sagot ng mag-aaral.  Tandaan po na ang paggamit ng asterisk sa sistemang Regular na Ekspresiyon ay iba sa sistemang Simpleng pagsusuri.</p>

      <p><strong>Halimbawa 5.</strong> Tanong: &quot;Magbigay ng hayop na ang pangalan sa Ingles ay binubuo ng tatlong titik at ang gitnang titik ay patinig na <em>a</em>&quot;. Sagot ng Guro: &quot;--[b|c|r]&quot;. Tugon: &quot;Kailangang magsimula ang sagot mo sa alinman sa mga titik na ito: b, c o r&quot; </p>
      <h3>Paghanap ng mga di kailangang (mali) salita o string na titik</h3>
      <p>Nais mong hanapin, sa mga sagot ng mag-aaral, ang isa o higit pang salita na 
 <strong>hindi</strong> dapat naroroon (dahil mali ang mga ito) at tukuyin ang mga ito sa pamamagitan ng pasadyang tugon.  Simulan lamang ang Sagot ng  guro ng dobleng
plus sign (++). </p>
      <p><strong>Halimbawa 6. </strong></p>
      <ul>
        <li>Sagot 3: ++(dilaw|itim|kahel|luntî|itim|rosas)/i</li>
        <li>sagot ng mag-aaral: &quot;ito ay bughaw, kahel at puti&quot; </li>
        <li>Tugon 3: Mali ang isa o mahigit pang kulay!</li>
        <li>Lukso 3: pahinang ito</li></ul>
        <p>Kung may matagpuan sa alinman sa mga (malíng) kulay na ito sa sagot ng mag-aaral, ipapakita ang negatibong puna (Tugon 3) at ang mga malíng string ay magkukulay pula (o kulay ng 
 .incorrect class kung nasa isang CSS stylesheet ito ng iyong aktibong tema).</p>
      <p><strong>Halimbawa 7</strong>. Tanong: &quot;Magbigay ng hayop na ang pangalan sa Ingles ay binubuo ng 3 titik at ang gitnang titik ay patinig na <em>a</em>&quot;. Sagot ng Guro: 
 &quot;++hat&quot;. Tugon: &quot;Maari kang magsuot niyan, pero ang &quot;hat&quot; ay hindi hayop.&quot;   </p>
      <h3>Pag-escape ng mga espesyal na titik </h3>
      <p>Kapag kailangan mong gumamit ng mga titik na bahagi ng set ng <em>espesiyal na titik</em> ng regular na ekspresiyon, dapat mong &quot;i-escape&quot; ang mga ito (a.b. unlapian ng 
 backslash). Hal. kung nais mong tanggapin ang sagot na  &quot;Nagkakahalaga ang kompyuter ko ng 
 1000$&quot;, kailangan mong isulat ang regular na ekspresiyon na &quot;Nagkakahalaga ang kompyuter ko ng 1000\$&quot;. Ang mga espesiyal na titik na kailangang i-escape ay .^$*()[]+?|</p>
    </li>
  </ul>
</li>

<li><p><b>Tama/Mali</b> Ang sagot sa uri ng tanong na ito ay mayroon 
lamang dalawang opsiyon, tama o mali.  Ang mag-aaral ay hihilinging 
piliin kung alin dito ang wastong opsiyon.  Ang ganitong uri ng tanong 
ay maituturing na isa lamang Maraming-pagpipiliang tanong na may dalawang  
pagpipilian.</p></li>

<li><p><b>Tugmaan</b> Ito ay makapangyarihang tanong na maiaangkop sa
iba't-ibang sitwasyon.  Binubuo ito ng isang listahan ng mga pangalan o
pahayag na kailangang itugma nang wasto sa isa pang listahan ng mga
pangalan o pahayag.  Halimbawa &quot;Itugma ang Kapitolyo sa
Bansâ&quot;, na may dalawang listahan; Hapon, Canada, Italya; at Tokyo,
Ottawa, Roma.  Maaaring magkaroon ng inulit na talâ sa listahan,
nguni't dapat pag-ingatan na gawing magkapareho ang mga inuulit. 
Halimbawa &quot;Kilalanin ang uri ng mga nilalang na ito&quot;, na may
listahang&quot; Langay-langayan, Baka, Langgam, Aso; at Ibon, <i>Hayop</i>,
Insekto, <i>Hayop</i>.</p>

<p>Kapag lumilikha ka ng ganitong uri ng tanong, ang mga aytem para sa
unang listahan ay inilalagay sa kahon para sa Sagot at ang mga aytem
para sa pangalawang listahan ay inilalagay sa kahon para sa Tugon. 
Matapos malikha, magpapakita ng mas makatwirang kaayusan ng katawagan. 
Kapag matagumpay na napagtugma ng mag-aaral ang mga aytem, ang lukso sa
unang sagot ang gagamitin.  Ang bigong pagsagot ay lulukso sa pahina sa
pangalawang sagot.  <b>Hindi</b> sinusuportahan ng tanong ang pasadyang
tugon, ang mag-aaral ay sinasabihan kung ilang tugmaan ang tama o kung
ang lahat ng tugmaan ay wasto.</p>

<p>Di tulad ng Maraming-pagpipiliang tanong, kung saan ang mga pagpipilian
ay ipinapakita sa random na pagkakasunod-sunod, dito ang unang listahan
ng mga aytem ay <b>hindi</b> binabalasa kundi ipinapakita alinsunod sa
kaayusan ng pagkakapasok nito.  Pinapahintulutan nito ang paglikha ng
<b>&quot;Pinagsunod-sunod&quot;</b> na tanong.  Tingnan natin ang tanong
na &quot;Pagsunod-sunurin ang sumusunod ayon sa kanilang kapanganakan,
una muna ang pinakamatanda &quot;, na may listahang 1., 2., 3., 4.; at
Longfellow, Lawrence, Lowell, Larkin.  Siyempre ang ikalawang listahan ay 
binabalasa bago gamitin sa tanong.</p></li>

<li><p><b>Denumero</b> Ang uri ng tanong na ito ay nangangailangan ng
numero na sagot.  Sa pinakapayak nitong anyo, isang sagot lamang ang
kailangan nito.  Halimbawa, &quot;Ilan ang 2 dagdagan ng 2?&quot;, na
ang sagot na 4 ay binigyan ng pasulong na lukso.  Magkagayunman, mas
mabuting magtakda ng agwat, dahil ang internal na pag-round ng mga
denumerong halaga ay maaaring gawing alasuwerte ang paghahambing ng
kahit isang numero.  Kaya, kung ang tanong ay &quot;Ilan ang 10 hatiin
sa 3&quot;, kakailanganin mong ibigay ang sagot bilang
<b>&quot;Minimum:Maksimum&quot;</b>, alalaong baga'y <b>dalawang</b>
halaga na pinaghiwalay ng tutuldok(:). Kaya kung 3.33<span
style="color:#CC0000;">:</span>3.34 ang ibinigay na tanggap na agwat
para sa sagot, ang mga sagot na 3.33, 3.333, 3.3333... ay tatanggapin
lahat na tamang sagot. Sa mga &quot;Maling&quot; sagot ay kabilang ang
3.3 (mas mababa sa minimum) at 3.4 (mas malaki sa maksimum).</p>

<p>Pinapahintulutan ang higit sa isang wastong sagot, at ang mga sagot
ay maaaring isahan o pares ng mga halaga.  Tandaan na ang
pagkakasunod-sunod ng pagsubok sa mga sagot ay 1 Sagot, 2 Sagot... 
kaya't kailangan ng pag-iingat kung nais natin lumitaw ang gusto nating
tugon.  Halimbawa, sa tanong na &quot;Kailan ipinanganak si
Larkin?&quot; ay maaaring magkaroon ng iisang halaga na 1922 bilang
tamang sagot, ang eksaktong sagot; at ang pares ng halaga na 1920:1929,
ang dekada 20 bilang hindi gaanong eksaktong sagot.  Ang
pagkakasunod-sunod ng pagsubok sa mga halagan ito ay siyempre, 1922 muna
pagkatapos ay 1920:1929. Ang unang sagot ay maaaring magkaroon ng tugon
na &quot;Tama, eksakto ang sagot mo&quot; samantalang ang tugon ng isa 
pang sagot ay posibleng &quot;Malapit na iyan, nakuha mo ang tamang 
dekada&quot;</p>

<p>Maaaring magbigay ng mga maling sagot, pero depende sa kanilang
aktuwal na agwat.  Dapat pag-ingatan na ilagay ang mga ito pagkatapos ng
mga wastong sagot.  Halimbawa, ang pagdaragdag ng maling sagot na 3:4 sa
&quot;10 hatiin sa 3&quot; na tanong, kailangan ay ilagay ito pagkatapos
ng wastong sagot.  Alalaong baga'y, ang mga sagot ay pagsusunurin na
3.33<b>:</b>3.34 (ang &quot;wastong&quot; sagot) pagkatapos ay
3<b>:</b>4 (ang &quot;maling&quot; sagot, pero hindi napakalaking
pagkakamali!).</p></li>

</ol>