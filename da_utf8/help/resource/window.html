<h1>Indstillinger for vindue</h1>

<p>Disse indstillinger kan vises eller skjules med knappen "Vis avanceret" eller "Skjul avanceret".
</p>

<p>Som regel vises ressourcer i et normalt "framed" vindue med Moodles navigation i toppen. Du kan fjerne denne ramme så ressourcen bruger hele vinduet ligesom en almindelig webside
</p>

<p>Ønsker du at ressourcen skal vises i et nyt popupvindue, skal du følge disse trin:
</p>

<ol>
  <li>Under punktet <b>Vindue:</b> vælg "Nyt vindue".</li>
  <li>Fravælg de muligheder du ikke vil bruge.<br />

<blockquote>
  <b>Tillad vinduet at blive skaleret?</b>
  <p>Vælger du det, vil brugerne kunne ændre den størrelse på vinduet som du har sat. Indstillingen skal så godt som altid vælges til. Der kan dog være situationer hvor en fixeret størrelse giver bedre mening.</p>

  <b>Tillad at vinduet kan scrolles?</b>
  <p>Her kan du give brugerne tilladelse til at scrolle gennem vinduet så de kan se al indholdet. Vælger du det fra vil de kun kunne se den del af indholdet der er plads til i vinduet, og de vil ikke kunne scrolle ned og se resten.</p>

  <b>Vis gemte links?</b>
  <p>Dette vil tillade brugerne at se deres gemte links i vinduet. Det varierer fra browser til browser: Panelet Favoritter (i IE), favoritmenuen (IE) eller bogmærkelinjen (i Mozilla Firefox).
</p>

  <b>Vis adresselinjen?</b>
  <p>Vælg denne indstilling hvis brugerne må se ressourcens webadressse (URL). Vælger du det fra vil adresselinjen være skjult.
</p>

  <b>Vis menulinjen?</b>
  <p>Vælg dette punkt hvis brugerne skal kunne se menulinjen. Punktet vil normalt være valgt til, nogle grafiske præsentationer ser dog bedre ud uden menulinje.
</p>

  <b>Vis værktøjslinjen?</b>
  <p>Når værktøjslinjen er synlig, vil det være lettere for brugerne at navigere da den har knapper så man kan trykke en side frem eller tilbage, knap til genindlæsning af siden mm.
</p>

  <b>Vis statuslinjen?</b>
  <p>Statuslinjen viser browserinformationer så som hvor meget af siden der er indlæst, sikkerhedsinformation og lign.
</p>

</blockquote></li>

  <li>Bestem vinduets størrelse. <br />

<div class="indent">
  <p>Mange vælger en middelstørrelse på 800x600 px. Som regel vil det være bedre at gøre vinduet lidt mindre, f.eks. 600 i højden og 480 i bredden.
</p>

  <p>Skriver du ikke noget her vil popupvinduet få samme størrelse som det aktuelle vindue.
</p>

</div>
</li>
</ol>