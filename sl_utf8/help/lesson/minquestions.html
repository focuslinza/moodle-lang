<p align="center"><b>Najmanjše število vprašanj v lekciji</b></p>

<p>Kadar lekcija vsebuje eno ali več tabel razvejanja mora navadno izvajalec nastaviti ta parameter. Njegova vrednost nastavi najnižjo omejitev števila videnih vprašanj ob izračunu ocene. To <b>ne</b> prisili udeležencev, da bi odgovorili na toliko vprašanj v lekciji.</p>

<p>Z nastavitvijo tega parametra na - recimo - 20, bo zagotovilo, da se dodelijo ocene, kot da bi udeleženci videli <b>vsaj</b> toliko vprašanj. Vzemimo za primer udeleženca, ki si ogleda samo eno vejo v lekciji s petimi stranmi in odgovori na vsa povezana vprašanja pravilno. Nato se udeleženec odloči in konča lekcijo (predvidevamo, da ta možnost obstaja na &quot;vrhnji ravni&quot; tabele razvejanja, kar je razumno predvidevanje). Če bi ta parameter pustili nenastavljen bi ocena udeleženca bila 5 od 5, kar je 100 odstotkov. Če pa je ta parameter nastavljen na 20 bi bila njegova ocena zmanjšana na 5 od 20, kar predstavlje 25 odstotkov. V primeru drugega udeleženca, ki obišče vse veje in vidi, recimo, 25 strani in odgovori na vsa vprašanja razen dveh pravilno, bo njegova ocena 23 od 25, kar pomeni 92 odstotkov.</p>

<p>Če je ta parameter uporabljen naj otvoritvena stran lekcije sporoča nekaj podobnega:</p>

<p><blockquote>V tej lekciji se pričakuje, da boste poskusili odgovoriti vsaj na n vprašanj. Poskusite lahko tudi več, če tako želite. Če boste odgovorili na manj kot n vprašanj, bo vaša ocena izračunana, kot da bi odgovorili na n vprašanj.</blockquote></p>

<p>Kjer seveda &quot;n&quot; zamenjate z dejansko vrednostjo tega parametra, kakor ste ga nastavili.</p>

<p>Kadar je ta parameter nastavljen so udeleženci obveščeni na koliko vprašanj so odgovorili in koliko odgovorov je pričakovanih.</p>
