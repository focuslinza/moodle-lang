<img alt="" src="<?php echo $CFG->wwwroot?>/mod/exercise/icon.gif" /> <b>Vaja</b>

<p>Vaja je preprosta a učinkovita naloga. V vaji izvajalec pozove udeležence, naj nekaj konkretnega naredijo. To je lahko pisanje spisa ali poročila, priprava predstavitve ali nastavitev preglednice in podobno. Ko je udeleženec opravil svojo nalogo, mora najprej sam ovrednotiti svoje delo, preden ga odda izvajalcu. Ko je delo oddano, izvajalec ovrednoti udeleženčevo delo in pri tem uporabi enak obrazec za vrednotenje. Izvajalec lahko, če se tako odloči, poda udeležencu povratno informacijo in ga zaprosi, naj izboljša svoje delo ter ga ponovno odda. Končna ocena temelji na tem, kako dobro je udeleženec ovrednotil svoje delo in na samem delu.</p>

<p>Pred začetkom vaje izvajalec nastavi vajo s sledečimi koraki:
<ol> <li>Ustvarjanje dokumenta Word ali datoteke HTML, ki predstavi vajo in pove udeležencem kaj morajo ustvariti. To datoteko naloži v vajo izvajalec.</li>

<li>Dodajanje besedilnih elementov in izbor možnosti v obrazcu za vrednotenje. Ta obrazec uporabljajo tako udeleženci, kot izvajalec za vrednotenje v vaji ustvarjenega dela. Uporabljene so razne vrste vrednotenja (oglejte si pomoč o "Strategiji ocenjevanja")</li>
</ol></p>

<p>V večjih skupinah, bo morda izvajalcu v pomoč ustvariti več kot eno različico vaje. Te različice dodajo vaji stopnjo raznovrstnosti in zagotovijo, da udeleženci opravljajo različna opravila v vaji. Udeležencem so dodeljene naključno, a uravnoteženo. Vsak udeleženec prejme samo eno vajo, a število dodeljenih različic v skupini je približno enako. Vedite, da različice ne smejo biti preveč različne, saj se uporablja enak obrazec vrednotenja za vse različice.</p>

<p>S pripravljenimi opisi vaje in obrazcem za vrednotenje je naloga odprta za udeležence. Prikaže se jim opis vaje ali opravila. Ko opravijo vajo morajo ovrednotiti svoje lastno delo (z uporabo v naprej pripravljenega obrazca za vrednotenje) preden lahko oddajo svoje delo izvajalcu. Obrazec za vrednotenje lahko udeleženci uporabljajo kot "seznam za preverjanje". Če tako želijo, lahko ponovno preverijo tako svoje delo, kot svoje vrednotenje, preden dejansko oddajo svoje delo in verjetno jih je k temu dobro spodbuditi!</p>

<p>Ko je udeleženec oddal svoje delo postaneta tako njegovo delo, kot vrednotenje, na voljo izvajalcu. Izvajalec vrednoti delo (z uporabo udeleženčevega vrednotenja kot izhodišče) in se odloči ali naj prosi udeleženca za ponovno oddajo izboljšane različice dela ali ne.</p>

<p>Če izvajalec meni, da bi lahko udeleženec izboljšal svoje delo, lahko udeležencu ponudi priložnost za ponovno oddajo. Če to naredi, izvajalec ponovno ovrednoti delo z uporabo obrazca za vrednotenje, ki vsebuje ocene in komentarje, ki jih je podal za udeleženčevo prejšnjo oddajo. Tako je ponovno vrednotenje bolj posodobitev obrazca v luči udeleženčevega pregledanega dela in ne celotno vrednotenje od začetka.</p>

<p>Ko je dosežen rok za oddajo vaje, lahko udeleženci še naprej oddajajo. Vendar bo tako delo označeno kot "pozno". Izvajalec lahko, če želi, oceni delo in poda povratno informacijo udeležencu. Ocene poznega dela so zadržane in <b>niso</b> uporabljene v izračunu končnih ocen. Če bi zaradi kakršnegakoli razloga izvajalec želel sprejeti pozno delo kot običajno delo, lahko počisti oznako zapoznelosti z obiskom skrbniške strani, kjer poišče oddajo in klikne na ustrezno povezavo. Ocena za to delo bo potem uporabljena v izračunu končnih ocen.</p>

<p>Ko so ocenjene vse oddaje, se vaja premakne v zadnjo fazo. Od tu naprej oddaje udeležencev niso več dovoljene. Udeleženci lahko zdaj vidijo končne ocene skupaj z ocenami dodeljenimi njihovim oddajam. Udeleženčeva ocena za vajo je vsota udeleženčeve "ocene ocenjevanja", stopnja ujemanja med udeleženčevim vrednotenjem in izvajalčevim vrednotenjem udeleženčeve (prve) oddaje in izvajalčevih ocen za udeleženčeve oddaje. (Ocena, ki si jo v svojem vrednotenju dodeli udeleženec se <b>ne</b> uporabi.) </p>

<p>Ko izvajalec dovoli udeležencem ponovno oddajo dela, mora izvajalec razmisliti, kako bo nastavil možnost, ki nadzira izračun udeleženčeve končne ocene iz večih oddaj.  Ta možnost omogoča izvajalcu izbiro med uporabo povprečne ocene udeleženčevih oddaj ali njihovo najboljšo oddajo.  To možnost je možno spremeniti kadarkoli in ima takojšen vpliv na zaslonu ocen.</p>

<p>V zadnji fazi vaje lahko udeleženci vidijo tudi "tabelo lestvice" oddaj. To je urejen seznam oddaj, z oddajo, ki je prejela najvišjo oceno, na vrhu. Če je več oddaj je prikazana na tem seznamu samo udeleženčeva najboljša oddaja.</p>

