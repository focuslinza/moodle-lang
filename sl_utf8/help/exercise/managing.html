<h1>Upravljanje naloge vaje</h1>

<p>Naloga vaje je nekoliko kompleksnejša od navadne naloge. Vključuje tri korake ali faze. To so</p>
<ol>
<li><p><b>Nastavitev vaje </b> Vrednotenje ustvarjenega dela med vajo je lažje, če je razdeljeno v vrsto ELEMENTOV vrednotenja. Tako je ocenjevanje naloge manj poljubno in daje udeležencem okvir za vrednotenje. Izvajalec ima vlogo nastavitve elementov vrednotenja in s tem ustvarjanja ocenjevalnega lista. (Oglejte si to stran za podrobnosti.)</p>

    <p>Z nastavljenimi elementi vrednotenja mora izvajalec oddati wordov dokument ali datoteko HTML, ki opisuje vajo ali nalogo, ki jo morajo udeleženci opraviti. Ta datoteka je prikazana udeležencem v drugi fazi vaje. </p>

    <p>Če tako želijo, lahko izvajalci pripravijo nabor podobnih vaje, znova kot wordove dokumente ali datoteke HTML in jih naložijo v vajo. Vedite, da morajo biti te vaje zelo podobne, saj se uporablja isti obrazec vrednotenja za vse te različice. Oddaja več naborov vaj s strani izvajalca je možna, a za določene naloge morda ni primerna.</p></li>

<li><p><b>Dovoli oddaje in vrednotenja udeležencev</b> Naloga je zdaj na voljo udeležencem. Če je izvajalec nastavil več vaj, vidijo udeleženci različne vaje, sicer vidijo vsi udeleženci isto vajo.</p>

<p>Preden lahko udeleženci oddajo svoje delo, morajo izpolniti obrazec vrednotenja. Ko zaključijo vrednotenje, se jim prikaže obrazec za nalaganje. Udeleženci lahko ponovno preverijo svoje delo v luči njihovega samovrednotenja. </p>

<p>Ko je udeleženčevo delo oddano, lahko z njegovim vrednotenjem prične izvajalec. Povezava "Udeleženčeve oddaje za vrednotenje" prikaže stran, ki prikazuje tista dela, ki še niso bila vrednotena. Najstarejša oddaja je na vrhu strani. Obrazec vrednotenja za vsako izmed teh oddaj začetno temelji na udeleženčevem lastnem vrednotenju njegovega dela. Izvajalec lahko spremeni ta vrednotenja in doda poljubne komentarje. Na koncu lahko izvajalec z dvema gumboma določi, ali sme udeleženec ponovno oddati delo ali ne.</p>

<p>Če se je izvajalec odločil, da dovoli udeležencu ponovno oddajo in je to udeleženec storil, je izvajalcu na voljo novo delo. V tem primeru bo obrazec za vrednotenje vseboval izvajalčevo staro vrednotenje. Ista možnost ponovne oddaje ali ne, omogoča izvajalcu nadzor tega kroga ponovnih oddaj in vrednotenj. Če smejo udeleženci oddati več del v vaji, se mora izvajalec odločiti ali naj končne ocene temeljijo na najboljši oceni udeleženca ali povprečni oceni nabora oddanih del. To možnost lahko med vajo kadarkoli spremenite in njen učinek je takoj viden na strani ocen.
</p>

<p>Ko je dosežen skrajni rok za oddajo naloge lahko udeleženec odda ali ponovno odda svoje delo. Delo je označeno kot "pozno". Delo se pojavi na seznamu del za vrednotenje in izvajalec lahko, če tako želi, ovrednoti delo kot običajno. V raznih seznamih del je datum oddaje prikazan v rdeči barvi (in na seznamu del za oceno je obdobje od oddaje prav tako prikazano rdeče). Če je ocenjeno, je ocena poznega dela prikazana v rdeči barvi in v oklepaju. Takšne ocene <b>niso</b> uporabljene v izračunu končnih ocen in niso štete na strani ocen. Izvajalec lahko pozneje odstrani oznako pozno s klikom na ustrezno povezavo na skrbniški strani. To delo bo potem uporabljeno v izračunu končnih ocen. </p></li>

<li><p><b>Prikaz skupnih ocen in lestvice</b> V tej končni fazi vaje, bodo udeleženci lahko videli svoje "končne" ocene. V vseh fazah vaje (razen v prvi), so ocene na voljo udeležencem, vendar so to le "delne" ocene, saj so izračunane sproti iz trenutno razpoložljivih vrednotenj.</p>

<p>V tej končni fazi udeleženci <b>ne morejo</b> več oddajati svojih del. Dejansko je naloga zaprta in izvajalec lahko udeležencem prikaže primere najboljših oddanih del ...</p>

<p>Udeležencem (in izvajalcem) se lahko prikaže tudi "Lestvico" oddaj udeležencev. Oddaje so naštete urejeno po oceni z najboljšo na prvem mestu. Tu je ocena oddaje izvajalčeva ocena. Če je udeleženec oddal več kot eno delo, je v tej tabeli prikazano samo njihovo najboljše delo. Če je število vnosov v tabeli nastavljeno na nič, se tabela ne prikaže.</p></li>
</ol>

<p>Ocena udeleženca za vajo je vsota njihove ocene ocenjevanja njihovega (začetnega) vrednotenja in ocene za njihova oddana dela. Najvišje vrednosti za te ocene so podane ob nastavitvi vaje. Te najvišje vrednosti je možno spremeniti (s posodobitvijo vaje) kadarkoli med vajo in prikazane ocene tako udeležencev, kot izvajalcev, vedno odsevajo trenutne najvišje vrednosti.</p>

<p>V poljubni fazi naloge lahko izvajalec odpre "skrbniško" stran. Prikaže seznam vrednotenj udeležencev (njihovih lastnih del) in oddaj udeležencev. Izvajalec lahko uporabi to stran za vrednotenje in ponovno vrednotenje oddaj, ponovno ocenjevanje vrednotenj, brisanje oddaj in vrednotenj in splošen pregled nad potekom naloge.</p>