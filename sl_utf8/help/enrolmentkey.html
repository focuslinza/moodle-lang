<h1>Ključ za vpis v predmet</h1>

<p>Ključ za vpis v predmet onemogoča vstop v predmet nezaželenim osebam.</p>

<p>Če to polje pustite prazno, se v vaš predmet lahko vpiše vsak, ki je prijavljen v vašo spletno učilnico. V predmet se vpiše tako, da na seznamu predmetov klikne na ime vašega predmeta in s tem vstopi v predmet.</p>

<p>Če v to polje vpišete besedo ali frazo, bodo vsi uporabniki ob prvem vstopu v predmet morali v za to namenjeno polje vpisati to besedo ali frazo. Če je za vpis v predmet potreben ključ, je na seznamu predmetov na prvi strani spletne učilnice poleg imena predmeta prikazana ikona ključa.</p>

<p>Najbolje je, da geslo udeležencem sporočite po elektronski pošti ali ustno na predavanjih.</p>

<p>Če se geslo razve in se vpišejo tudi nezaželene osebe, jih lahko izbrišete s seznama vpisanih in določite nov ključ za vpis v predmet. Na udeležence, ki so že vpisani v predmet, kasnejša sprememba ključa ne bo vplivala.</p>