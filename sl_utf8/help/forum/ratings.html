<h1>Ocenjevanje</h1>

<p>Posamezne objave je možno oceniti z uporabo lestvice, temelječe na teoriji <strong>ločenega in povezanega vedenja</strong>.

Ta teorija vam lahko pomaga videti človeške interakcije na nov način. Opisuje dva različna načina, na katera lahko vrednotimo in se učimo o stvareh, ki jih vidimo in slišimo.

Čeprav lahko vsak izmed nas uporablja ta dva načina v različnem obsegu ob različnih trenutkih, je lahko koristno, če si predstavljamo dve osebi kot primera: enega z večinoma ločenim načinom (Janez) in drugega z večinoma povezanim načinom (Marija). </p>

<ul>

  <li>Janez rad ostaja kar se da 'objektiven' in ne vključuje svojih občutkov in čustev. V razpravi z drugimi ljudmi, ki imajo morda drugačne ideje, rad brani svoje ideje in uporablja logiko z namenom, da bi poiskal luknje v idejah svojih nasprotnikov. Do novih zamisli je kritičen, razen če so dokazana dejstva iz uglednih virov, kot so učbeniki, ugledni učitelji ali njegova neposredna izkušnja. Janez je zelo <strong>ločen vedec</strong>.

  </li>

  <li>Marija je bolj rahločutna do drugih ljudi. Ima razvito sočustvovanje in stremi k temu, da druge posluša in sprašuje, dokler ne čuti, da se lahko z njimi poveže in "razume zadeve z njihovega zornega kota". Uči se tako, da z drugimi izmenjuje izkušnje in poglede o določeni temi. V pogovoru z drugimi se bo izogibala nasprotovanju in bo pogosto poskušala pomagati drugim ljudem s smiselnimi predlogi. Marija je zelo <strong>povezana vedka</strong>.</li>

</ul>

Ste v teh primerih opazili, da je ločen vedec moški in povezana vedka ženska? Nekatere raziskave so pokazale, da statistično gledano to večinoma drži, vendar so lahko posamezniki kjerkoli v razponu med tema dvema ekstremoma.

Za sodelujočo in učinkovito skupino učečih bi bilo najbolje, če bi vsakdo bil zmožen OBEH načinov vedenja.

Ob določenih situacijah, kot je spletni forum, lahko posamezna objava posameznika prikaže katerokoli izmed teh dveh značilnosti ali celo obe. Nekdo, ki je v splošnem zelo povezan, lahko objavi zelo ločeno (samosvoje) sporočilo in obratno. Namen ocenjevanja vsake objave s to lestvico je:

<blockquote>

a) da vam med branjem drugih objav pomaga pri razmišljanju o teh zadevah

b) da vsakemu avtorju priskrbi povratno informacijo o tem, kako ga vidijo drugi

</blockquote>

Rezultati se ne uporabljajo za kakršnokoli vrednotenje udeleženca. Namenjeni so zgolj izboljševanju komunikacije in učenja.

<hr />

Če vas zanima, je tu naštetih nekaj del avtorjev, ki so prvotno razvili te zamisli:

<ul>

  <li>Belenky, M.F., Clinchy, B.M., Goldberger, N.R., & Tarule, J.M. (1986). Women's ways of knowing: the development of self, voice, and mind. New York, NY: Basic Books.</li>

  <li>Clinchy, B.M. (1989a). The development of thoughtfulness in college women: Integrating reason and care. American Behavioural Scientist, 32(6), 647-657.</li>

  <li>Clinchy, B.M. (1989b). On critical thinking & connected knowing. Liberal education, 75(5), 14-19.</li>

  <li>Clinchy, B.M. (1996). Connected and separate knowing; Toward a marriage of two minds. In N.R. Goldberger, Tarule, J.M., Clinchy, B.M. &amp;</li>

  <li>Belenky, M.F. (Eds.), Knowledge, Difference, and Power; Essays inspired by “Women’s Ways of Knowing” (pp. 205-247). New York, NY: Basic Books.</li>

  <li>Galotti, K. M., Clinchy, B. M., Ainsworth, K., Lavin, B., &amp; Mansfield, A. F. (1999). A New Way of Assessing Ways of Knowing: The Attitudes Towards Thinking and Learning Survey (ATTLS). Sex Roles, 40(9/10), 745-766.</li>

  <li>Galotti, K. M., Reimer, R. L., & Drebus, D. W. (2001). Ways of knowing as learning styles: Learning MAGIC with a partner. Sex Roles, 44(7/8), 419-436.

    <br />

  </li>

</ul>