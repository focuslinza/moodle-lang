<h1>Ankete, ki so na voljo</h1>

<p>Moodle trenutno ponuja samo vnaprej pripravljene ankete (prihodnje različice vam bodo omogočale ustvarjanje anket po vaših željah). Ankete tudi ne morejo biti anonimne.</p>

<p>Ankete, ki so vam na voljo, so bile izbrane kot še posebno primerne za ocenjevanje spletnih izobraževalnih okolij, ki uporabljajo konstruktivistično pedagogiko. Koristne so za odkrivanje določenih trendov, ki se morda pojavljajo med udeleženci vašega predmeta.

(Za ogled dokumenta, kjer so uporabljene v podrobni analizi, si oglejte: <a target="paper" href="http://dougiamas.com/writing/herdsa2002">http://dougiamas.com/writing/herdsa2002</a>)</p>

<hr />
<p><b>COLLES - Anketa konstruktivističnega spletnega učnega okolja (angl. Constructivist On-Line Learning Environment Survey)</b></p>
<ul>
  <p>COLLES obsega 24 trditev, združenih v šest lestvic, izmed katerih vsaka naslavlja ključno vprašanje glede kvalitete spletnega učnega okolja: </p>

<table border="0" cellspacing="10" cellpadding="10">
  <tr> 
    <td valign="top">Pomembnost</td>
    <td>Kako pomembno je spletno učenje za udeleženčevo poklicno delovanje? 
    </td>
  </tr>
  <tr> 
    <td valign="top">Razmislek</td>

    <td>Ali spletno učenje spodbuja udeleženčevo kritično razmišljanje? 
    </td>
  </tr>
  <tr> 
    <td valign="top">Sodelovanje</td>
    <td>Do katere mere udeleženci sodelujejo v pedagoškem dialogu preko spleta? 
    </td>
  </tr>
  <tr> 
    <td valign="top">Podpora izvajalca</td>

    <td>Kako dobro izvajalci omogočajo udeležencem sodelovanje v spletnem učenju? 
    </td>
  </tr>
  <tr> 
    <td valign="top">Podpora soudeležencev</td>
    <td>Je prek spleta zagotovljena rahločutna in spodbudna podpora drugih udeležencev? 
    </td>
  </tr>
  <tr> 
    <td valign="top">Interpretacija</td>

    <td>Ali se udeleženci in izvajalci dobro razumejo v medsebojni spletni komunikaciji?</td>
  </tr>
</table>

  <p>Nova teorija znanja, socialni konstruktivizem, podpira dinamičen pogled na učenje. Socialni konstruktivizem prikaže učečega kot aktivnega ustvarjalca v okviru socialno interaktivnega učnega okolja. Socialni konstruktivizem je epistemologija ali način znanja, v katerem tisti, ki se učijo, sodelujejo refleksivno z namenom soustvariti novo znanje, še posebno v kontekstu vzajemnega poizvedovanja, temelječega na njihovih lastnih izkušnjah. </p>

  <p>Bistvena za tako sodelovanje je razvitost komunikacijskih sposobnosti udeleženca, to je  sposobnosti vključitve v odprto in kritično razpravo tako z izvajalcem, kot s soudeleženci. Za tako razpravo sta značilna sočutna usmeritev v izgradnjo medsebojnega razumevanja in kritičen odnos, usmerjen v preučitev izhodiščnih predvidevanj. </p>

  <p>COLLES je bil zasnovan, da bi lahko ugotovili, do katere mere lahko izkoristite interaktivne zmožnosti svetovnega spleta, da bi udeležence pritegnili v dinamične učne dejavnosti. </p>

<p>
(Te informacije so bile povzete s strani COLLES.  Več o vprašalniku COLLES in avtorjih lahko najdete na naslovu: <a target="paper" href="http://surveylearning.com/colles/">http://surveylearning.com/colles/</a>)</p>
</ul>

<hr />
<p><b>ATTLS - Anketa o odnosu do razmišljanja in učenja (angl. Attitudes to Thinking and Learning Survey)</b></p>
<ul>

<p>Teorija o "načinih znanja (vedenja)", ki izvira iz področja raziskav spolov (Belenky in drugi, 1986), nam ponuja anketno orodje za preučitev kvalitete razprave v sodelovalnem okolju. </p>

<p>Anketa o odnosu do razmišljanja in učenja (angl. Attitudes to Thinking and Learning Survey) ATTLS je pripomoček, ki ga je razvil Galotti s sodelavci (1999) za merjenje obsega do katerega je oseba 'povezan znalec' (angl. connected knower - CK) ali 'ločen znalec' (angl. separate knower - SK). </p>

<p>Osebe z višjimi rezultati CK se ponavadi raje učijo in so pogosto bolj pripravljene sodelovati, so simpatične in bolj pripravljene graditi na idejah drugih. Osebe z višjimi rezultati SK ponavadi zavzamejo bolj kritično držo do učenja. </p>

<p>Raziskave so pokazale, ta sta ta dva sloga učenja neodvisna drug od drugega (Galotti in sod., 1999; Galotti in sod., 2001). Poleg tega zgolj odražata odnos do učenja in ne sposobnosti učenja ali intelektualne moči. </p>

<p><i>Belenky, M. F., Clinchy, B. M., Goldberger, N. R., & Tarule, J. M. (1986). Women's Ways of Knowing: The Development of Self, Voice, and Mind. New York: Basic Books, Inc. </i></p>

<p><i>Galotti, K. M., Clinchy, B. M., Ainsworth, K., Lavin, B., & Mansfield, A. F. (1999). A New Way of Assessing Ways of Knowing: The Attitudes Towards Thinking and Learning Survey (ATTLS). Sex Roles, 40(9/10), 745-766.</i></p>

<p><i>Galotti, K. M., Reimer, R. L., & Drebus, D. W. (2001). Ways of knowing as learning styles: Learning MAGIC with a partner. Sex Roles, 44(7/8), 419-436.</i></p>

</ul>