<h1>Uvoz datotek zapisa &quot;GIFT&quot;</h1>
<p>GIFT je najbolj vsestranska oblika zapisa za uvoz vprašanj sistema Moodle iz datoteke z besedilom. Podpira vprašanja tipa Več izbir, Pravilno/Napačno, Kratek odgovor, Ujemanje, Številčno in Ugnezdeni odgovor (izpolnjevanje). Več različnih tipov vprašanj se lahko pojavi v eni datoteki besedila. Oblika besedila podpira tudi vrstice s komentarji, imena vprašanj, povratno informacijo in odstotke oz. utežene ocene.</p>

    <p>Kodiranje vaše datoteke z besedilom mora biti UTF-8 (razen če uporabljate samo nabor znakov ASCII). Primer datoteke vprašanj z besedilom najdete tu: <a href="<?php echo $CFG->wwwroot; ?>/question/format/gift/examples.txt">gift/examples.txt</a>.</p>

<h3>Osnove</h3>

<p>Posamezno vprašanje v formatu GIFT ne sme vsebovati praznih vrstic. Vprašanja se med sabo ločijo po vsaj eni prazni vrstici. Če v vprašanju potrebujete prazno vrstico uporabite ukaz <b>\n</b>. Komentarje lahko uporabljate kjerkoli želite, vendar se morajo začeti z dvema poševnicama (<b>//</b>) na začetku vrstice.</p>

<h3>VRSTE VPRAŠANJ</h3>

<p><u>Več izbir:</u><br /> Za vprašanja tipa Več izbir imajo napačni odgovori kot predpono tildo (~) in pravilni odgovori kot predpono uporabljajo znak enakosti (=).</p>
    <pre>     Kdo je pokopan v Grantovi grobnici?{~Grant ~Jefferson =nihče}</pre>
    <p>Vprašalni tip <b>Ugnezdeni odgovori(izpolnjevanje)</b> samodejno vstavi prazno črto (kot to _____) na sredo stavka. Za uporabo vprašanja tipa Ugnezdeni odgovori (izpolnjevanje), vstavite odgovore kjer želite, da se v stavku pojavi črta.</p>
    <pre>     Grant je {~pokopan =položen ~živ} v Grantovi grobnici.</pre>
    <p>Če se odgovori pojavijo na sredini stavka (pred zaključnim ločilom pike), bo uporabljen odgovorni tip quot;Ugnezdeni odgovori (izpolnjevanje)&quot;. Vse vrste vprašanj lahko napišete v zapisu Ugnezdeni odgovori (izpolnjevanje).</p>
    <p>Med vprašanji mora biti ločilna prazna vrstica (dvojna nova vrstica). Za večjo preglednost, so lahko odgovori zapisani v ločenih vrsticah in celo zamaknjeni. Na primer:</p>
    <pre>     Ameriški praznik Dan zahvalnosti se praznuje {
         ~drugi
         ~tretji
         =četrti
     } četrtek v novembru.
     
     Iz katere države prvotno izvirajo Japonski znaki? {
         ~Indije
         =Kitajske
         ~Koreje
         ~Egipta}</pre>

<p><u>Kratek odgovor:</u><br /> Odgovori pri vprašanjih tipa Kratek odgovor imajo vsi predpono znaka enakost (=) in nakazujejo, da so vsi odgovori pravilni. Odgovori ne smejo vsebovati tilde.</p>
    <pre>     Kdo je pokopan v Grantovi grobnici?{=nihče =nobeden}

     Dva plus dva je {=štiri =4}.</pre>
    <p>Če je samo <u>eden</u> pravilen odgovor na vprašanje tipa Kratek odgovor, ga lahko zapišemo brez predpone znaka enakosti (v kolikor se vprašanja ne da zapisati v vprašalnem tipu  Pravilno/Nepravilno).</p>

<p><u>Pravilno/Napačno:</u><br /> Pri tem tipu vprašanj se udeleženec odloči ali je trditev pravilna ali napačna. Odgovor mora biti zapisan kot {TRUE} ali {FALSE}, oziroma okrajšano {T} ali {F}.</p>
    <pre>     Grant je pokopan v Grantovi grobnici.{F}

     Sonce vzide na vzhodu.{T}</pre>

<p><u>Ujemanje:</u><br /> Pari za povezovanje se začnejo z znakom enakosti (=) in so ločeni s tem simbolom &quot;-&gt;&quot;. Morajo biti vsaj trije pari za ujemanje.</p>
    <pre>     Vprašanje tipa Ujemanje. {
         =podvprašanje 1 -&gt; pododgovor 1
         =podvprašanje 2 -&gt; pododgovor 2
         =podvprašanje 3 -&gt; pododgovor 3
         }
     
     Poveži sledeče države z njihovimi glavnimi mesti. {
         =Kanada -&gt; Ottawa
         =Italija -&gt; Rim
         =Japonska -&gt; Tokio
         =Indija  -&gt; New Delhi
         }</pre>
    <p>Vprašanja tega tipa ne podpirajo povratne informacije ali uteži odgovorov v odstotkih.</p>

<p><u>Številčno:</u><br /> Odgovor na vprašanja tipa Številčno se mora pričeti z uveljavljenim znakom za število (#) oz. &quot;lestev&quot;. Odgovori lahko vključujejo mejo napake, ki je zapišete za pravilnim odgovorom in dvopičjem. Če je npr. pravilni odgovor število med 1.5 in 2.5, potem to zapišete takole <u>{#2:0.5}</u>. S tem ste nakazali, da je število 2 znotraj meja napake 0,5 pravilno (npr. razpon od 1.5 do 2.5). Če meja napake ni navedena, se predvideva, da je nič.</p>
    <pre>     Kdaj je bil rojen Ulysses S. Grant? {#1822}

     Koliko je vrednost števila pi (na 3 decimalke)? {#3.1415:0.0005}.</pre>
    <p>Dodatno so lahko odgovori tipa Številčno zapisani kot obseg v naslednji obliki {#<i>Najmanjša vrednost</i>..<i>Največja vrednost</i>}.</p>
    <pre>     Koliko je vrednost števila pi (na 3 decimalke)? {#3.141..3.142}.</pre>
    <p>Vmesnik sistema Moodle znotraj brskalnika ne podpira večkratnih številčnih odgovorov. Vendar to zmore koda sistema Moodle in GIFT. Možnost je zelo uporabna kadar jo uporabljate v kombinaciji z odstotki uteži ocen. Če uporabljate večkratne odgovore, morajo biti med sabo ločeni z znakom enakosti (kot vprašanja tipa Kratek odgovor).</p>
    <pre>     Kdaj je bil rojen Ulysses S. Grant? {#
         =1822:0
         =%50%1822:2}</pre>
    <p>Vedite, da zato, ker brskalnikov uporabniški vmesnik ne podpira sistema Moodle, vprašanja tipa Številčno ki imajo več odgovorov ne boste mogli videti ali urediti. Edini način za spremembo takega odgovora je, da vprašanje izbrišete in ga ponovno uvozite.</p>

<h3>MOŽNOSTI</h3>
    <p>Poleg osnovnih tipov vprašanj, ponuja filter tudi naslednje možnosti: vrstice komentarjev, imena vprašanj, povratno informacijo in odstotek uteži vprašanja.</p>

<p><u>Vrstice komentarjev:</u><br /> Komentarji, ki ne bodo uvoženi v sistem Moodle, so lahko vključeni v datoteko z besedilom. To lahko uporabite za naslove ali dodatne informacije o vprašanjih. Vse vrstice, ki se začnejo z dvojno poševnico nazaj (ne štejejo tabulatorji ali presledki) bo filter prezrl.</p>
    <pre>     // Podnaslov: Spodaj številčna vprašanja
     Koliko je 2 plus 2? {#4}</pre>

<p><u>Ime vprašanja:</u><br /> Ime vprašanja je možno določiti tako, da ga umestite pred vprašanje in obdate z dvojnim dvopičjem.</p>
    <pre>     ::Izvor pisave Kanji::Japonski znaki prvotno
     prihajajo iz iste države? {=Kitajske}

     ::Datum dneva zahvalnosti::Ameriški praznik Dan zahvalnosti se praznuje {~drugi ~tretji =četrti} četrtek v novembru.
</pre>
    <p>Če ime vprašanja ni določeno, bo kot privzeto za ime uporabljeno celotno vprašanje.</p>

<p><u>Povratna informacija:</u><br /> Povratno informacijo lahko vključite za vsak odgovor, tako da po vprašanju z znakom za število (# poznano tudi kot lestev) vnesete povratno informacijo.</p>
    <pre>     Kakšen je odgovor na vprašanje tipa Več izbir?{
     ~napačen odgovor#povratna informacija za napačen odgovor
     ~še en napačen odgovor#povratna informacija za ta napačen odgovor
     =pravilen odgovor#Zelo dobro!}
     
     Kdo je pokopan v Grantovi grobnici?{
     =nihče#izvrsten odgovor!
     =nobeden$izvrsten odgovor!}
     
     Grant je pokopan v Grantovi grobnici.{FALSE#Nihče ni pokopan v Grantovi grobnici.}</pre>
    <p>Za vprašanja tipa Več izbir, je povratna informacija prikazana samo za odgovor, ki ga je udeleženec izbral. Za vprašanja tipa Kratek odgovor je povratna informacija prikazana samo kadar udeleženci vnesejo ustrezen pravilni odgovor. Za vprašanja tipa Pravilno/Napačno je uvozna povratna informacija shranjena tako, da bo prikazana, če udeleženec izbere napačen odgovor. Tako bi v zgornjih primerih udeleženci videli povratno informacijo samo, če izberejo TRUE kot odgovor.</p>

<p><u>Uteži odstotkov in uteži:</u><br /> Uteži odgovorov v odstotkih so na voljo za vprašanja tipa Več izbir in Kratek odgovor. Odstotki uteži za odgovor se lahko vključijo tako, da sledijo tildi (za tip Več izbir) ali znaku enakosti (za tip Kratek odgovor) z želenim odstotkom obdanim z znakoma za odstotek (npr. %50%). To možnost je mogoče kombinirati s komentarji povratne informacije.</p>
    <pre>     Težko vprašanje.{~napačen odgovor ~%50%odgovor za pol točk =odgovor vreden vseh točk}
          
     ::Jezusov domači kraj::Domači kraj Jezusa Kristusa je bil {
     ~Jeruzalem#To je bilo pomembno mesto, a odgovor je napačen.
     ~%25%Betlehem#Tam je bil rojen, a tam ni bil doma.
     ~%50%Galileja#Morate biti bolj natančni.
     =Nazaret#Da! To je pravilno!}.
     
     ::Jezusov domači kraj:: Domači kraj Jezusa Kristusa je bil {
     =Nazaret#Da! To je pravilno!
     =%75%Nazeret#Pravilno, a narobe črkovano!
     =%25%Betlehem#Tam je bil rojen, a tam ni bil doma.}</pre>
    <p>Zadnja dva primera sta dejansko enaki vprašanji, razlikujeta se le v tipu vprašanja. Prvo vprašanje je tipa Več izbir in drugo vprašanje tipa Kratek odgovor.</p>

    <p><font size="-1">Določite lahko uteži za odgovore v odstotkih, ki NISO na voljo prek vmesnika spletnega pregledovalnika. Takšne uteži za odgovore bodo pravilno izračunane (glede na dodeljene vrednosti ob uvozu) in bodo prikazane udeležencem. Vendar take uteži ne bodo pravilno prikazane izvajalcem, ko jih bodo urejali preko vmesnika sistema Moodle za urejanje vprašanja. Spustni meni omogoča samo določene fiksne vrednosti in če se utež popolnoma ne ujema z eno izmed vnaprej določenih vrednosti, ne bo prikazana pravilno. Če tako vprašanje urejate s spletnim vmesnikom, se bo utež odgovora spremenila v prikazano vrednost.</font></p>

<p><u>Določanje oblikovanja besedila za vprašanje</u><br /> Besedila vprašanja imajo lahko dodatno določen zapis oblikovanja besedila. Trenutno so na voljo zapisi oblikovanja <b>moodle</b> (Moodle samodejno oblikovanje), <b>HTML</b> (oblika HTML), <b>golo</b> (oblika golega besedila) in <b>Markdown</b> (oblika Markdown). Oblika zapisa je določena v oglatih oklepajih neposredno pred besedilom vprašanja. <a href="help.php?file=textformat.html">Več informacij o oblikah besedil v okolju Moodle.</a></p>

 <pre>[markdown]*Ameriški praznik Dan zahvalnosti* se praznuje {
         ~drugi
         ~tretji
         =četrti
     } četrtek v novembru.    </pre>

<p><u>Več odgovorov:</u><br /> Možnost več odgovorov se uporabi pri vprašanjih tipa Več izbir, kjer morata biti izbrana dva ali več odgovorov, za osvojitev vseh točk. Možnost več odgovorov se omogoči z dodelitvijo uteži delnega odgovora več odgovorom in se nobenemu posameznemu odgovoru ne dodeli vseh točk.</p>
    <pre>     Kateri dve osebi sta v Grantovi grobnici? {
          ~Nihče
          ~%50%Grant
          ~%50%Grantova žena
          ~Grantov oče }</pre>
    <p>Bodite pozorni na to, da ni pred nobenim odgovorom znaka enakosti (=) in vsota odgovorov ne sme preseči 100%, sicer bo sistem sporočil napako. Da bi se izognili težavi, da bi udeleženci samodejno prejeli 100 % s preprostim označevanjem vseh odgovorov, je najbolje vključiti negativne uteži odgovorov za napačne odgovore.</p>
    <pre>     Kateri dve osebi sta v Grantovi grobnici? {
          ~%-50%Nihče
          ~%50%Grant
          ~%50%Grantova žena
          ~%-50%Grantov oče }</pre>

<p><u>Posebni znaki ~ = # { } :</u><br /> Ti simboli <b> ~ = # { } </b> nadzirajo operacije tega filtra in se jih ne sme uporabiti kot navadno besedilo v vprašanjih. Ker imajo ti simboli posebno vlogo v določanju operacij tega filtra se imenujejo &quot;kontrolni znaki&quot;. Včasih boste želeli uporabiti katerega izmed teh znakov, npr. za prikaz matematične formule v vprašanju. Tej težavi se izognete z ubežnim znakom pred kontrolnimi znaki. To pomeni enostavno vstavljanje poševnice nazaj (\) pred kontrolni znak, da bo filter vedel, da ga želite uporabiti dobesedno kot znak namesto njegove uporabe kot kontrolnega znaka. Na primer:</p>
    <pre>     Kateri odgovor da 5? {
          ~ \= 2 + 2
          = \= 2 + 3
          ~ \= 2 + 4  }

     :: Kontrolni znaki GIFT::
     Kateri izmed naslednjih NI kontrolni znak v zapisu GIFT? {
        ~ \~     # \~ je kontrolni znak.
        ~ \=     # \= je kontrolni znak.
        ~ \#     # \# je kontrolni znak.
        ~ \{     # \{ je kontrolni znak.
        ~ \}     # \} je kontrolni znak.
        = \     # Pravilno! \ (poševnica nazaj) ni kontrolni znak. VENDAR,
                   se uporablja kot ubežni znak za kontrolne znake.
     }</pre>
    <p>Ko se vprašanje obdeluje se poševnica nazaj odstrani in ni shranjena v sistem Moodle.</p>

<p><u>Druge možnosti:</u><br />  Vprašanja tipa Kratek odgovor lahko razlikujejo velike in male črke, če spremenite &quot;0&quot; v &quot;1&quot; v naslednji vrstici:<br /> <tt>$question-&gt;usecase = 0;  // ne razlikuj velikosti črk</tt></p>
    <p>Druge možnosti so na voljo z urejanjem uvoznega filtra <b>gift/format.php</b>. </p>
<p></p>

<h3>ZASLUGE</h3>
    <p>Ta filter je bil napisan v sodelovanju mnogih članov skupnosti sistema Moodle. Izvorno je temeljil na zapisu manjkajoče besede, ki je vključevala programsko kodo, ki sta jo napisala Martin Dougiamas in Thomas Robb. Paul Tsuchido Shew je napisal ta filter decembra 2003 in vključil predloge skupnosti za zmogljivejši zapis vprašanj. Ime je bilo zamišljeno kot akronim za &quot;General Import Format Technology&quot; ali nekaj podobnega, vendar je to predolgo za tako preprost filter, zato preprosto GIFT.</p>
    <p><font size="-1">Filter GIFT in dokumentacija Paul Tsuchido Shew http://ac.shew.jp. Zadnja posodobitev 27 Feb 2004.</font></p>