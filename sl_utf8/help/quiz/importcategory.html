<h1>Uvozi kategorijo</h1>

<p>Padajoči meni <b>Kategorija:</b> se uporabi za izbiro kategorije, v katero bodo dodana uvožena vprašanja.</p>

<p>Nekateri formati za uvoz (formata GIFT in XML) omogočajo možnost določitve kategorije v datoteko za uvoz. Če želite te podatke vključiti, morate odkljukati kvadratek <b>Pridobi kategorijo iz datoteke</b>. Če tega ne storite, bodo vprašanja dodana v izbrano kategorijo ne glede na morebitna navodila v datoteki za uvoz. Formati, ki so bili izvoženi iz Moodla, lahko vsebujejo tudi podatke o kontekstu kategorije. Če želite, da se uporabi privzeti kontekst, kvadratek <b>Pridobi kontekst iz datoteke</b> ne sme biti označen.</p>

<p>V primeru, da so v datoteki za uvoz določene kategorije, ki še ne obstajajo, bodo pri uvozu ustvarjene.</p>