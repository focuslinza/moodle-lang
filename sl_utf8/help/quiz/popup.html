<h1>Prikaz v zaščitenem načinu</h1>

<p>Z omejitvijo nekaterih dejanj, ki se jih poslužujejo udeleženci na svojih brskalnikih, poskuša prikaz v zaščitenem načinu poskrbeti za večjo varnost pri reševanju kviza (oteži kopiranje in uporabo nedovoljenih pripomočkov). </p>

<p>Zgodi se naslednje:
 <ul>
     <li>V brskalniku se izvrši zahteva po programskem jeziku JavaScript.</li>
     <li>Kviz se odpre v novem oknu v celozaslonskem načinu.</li>
     <li>Onemogočena so nekatera dejanja, ki se izvajajo z miško nad besedilom.</li>
     <li>Onemogočeni so tudi nekateri ukazi, ki se izvajajo s pomočjo tipkovnice.</li>
 </ul>
</p>

<p>Opomba: <b>Ta zaščita NI nepredušna</b>. Če vas uporaba nedovoljenih pripomočkov pri reševanju kviza resnično skrbi, se na to zaščito NE zanašajte kot na vašo edino strategijo, saj popolne zaščite kviza v spletnem okolju ni možno izvesti. Druga strategija, ki jo lahko preizkusite je ustvarjanje zares velike podatkovne zbirke vprašanj izmed katerih naključno izbirate vprašanja. Ali še bolje, vključite več oblik konstruktivnih dejavnosti v celoten postopek ocenjevanja (razprave na forumu, gradnja slovarja, delavnice, domače naloge in podobno).</p>