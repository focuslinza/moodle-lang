<h1>Vprašanja tipa Ujemanje</h1>

<p>Gre za tip vprašanja, kjer mora udeleženec povezati ustrezne trditve, vprašanja in/ali pojme v vprašanju z ustreznimi trditvami, odgovori in/ali pojmi. Možnosti izbira iz spustnega seznama. </p>

<p>Sestavljanje tega tipa vprašanj je nekoliko drugačno od sestavljanja drugih tipov vprašanj. Poglavitna razlika je v tem, da nimate več polj za pravilen oziroma napačen odgovor. Namesto njih imate navedena polja, kamor vpiše tako vprašanje (trditev, pojem ...) kot odgovor. Izpolniti morate vsaj tri polja. </p> 

<p> V polje <b>Vprašanje</b> vnesete besedilo vprašanja (opis, trditev), v polje <b>Odgovor</b> pa ustrezen odgovor na to vprašanje. Če imata dve polji Odgovor enako vsebino, se  ta odgovor v spustnem seznamu pojavi le enkrat.</p>

<p>Med možne odgovore lahko vnesete tudi napačne odgovore in na ta način se spustni seznam "razširi" z dodatnimi izbirami. To naredite tako, da polje Vprašanje pustite prazno, v polje Odgovor pa vpišite napačen odgovor.</p>

<p>Udeleženec odgovore na vprašanja izbira v spustnem seznamu. Odgovor je pravilen takrat, kadar je pri vsakem delu vprašanja izbrana pravilna izbira. Za vsako vprašanje je en pravilen odgovor. </p>