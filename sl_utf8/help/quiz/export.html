<h1>Izvoz vprašanj iz kategorije</h1>

<p>Ta funkcija vam omogoča izvoz celotne kategorije vprašanj (in vseh njenih podkategorij) v datoteko z besedilom. </p> 

<p>Vedite, da se v mnogih formatih datotek ob izvozu vprašanj nekatere informacije izgubijo. To se zgodi zato, ker mnogi formati ne vsebujejo vseh možnosti, ki obstajajo v Moodle vprašanjih. Ne smete pričakovati, da bodo vprašanja identična, če jih izvozite in uvozite. Nekaterih vrst vprašanj se sploh ne da izvoziti. Priporočeno je, da izvožene podatke preverite, preden jih uporabite v delovnem okolju.</p>

<p>Trenutno podprti formati so:</p>

<h2>GIFT format</h2>

<p>GIFT je najbolj vsestranska oblika zapisa za izvoz in uvoz za izvoz vprašanj Moodle kvizov v datoteko z besedilom.  Zasnovan je bil kot enostaven način, s katerim lahko izvajalci pišejo vprašanja kot datoteko z besedilom. Podpira večkratno izbiro, drži - ne drži, kratek odgovor, ujemanje in številčna vprašanja, kakor tudi obliko za vstavljanje ____ za &quot;manjkajoče besede&quot;.  Vedite, da trenutno vprašanja izpolnjevanja niso podprta. Različne vrste vprašanj so lahko mešane v eni datoteki besedila , prav tako pa oblika podpira tudi medvrstične komentarje, imena vprašanj, povratno informacijo in odstotke oz. utežene ocene. Spodaj je nekaj primerov:</p>
<pre>
Kdo je pokopan v Grantovi grobnici?{~Grant ~Jefferson =nihče}

Grant je {~pokopan =položen ~živ} v Grantovi grobnici.

Grant je pokopan v Grantovi grobnici.{FALSE}

Kdo je pokopan v Grantovi grobnici?{=nihče =nobeden}

Kdaj je bil Ulysses S. Grant rojen?{#1822}
</pre>

<p align="right"><a href="help.php?file=formatgift.html&module=quiz">Več informacij o formatu &quot;GIFT&quot;</a></p>

<h2>Moodle XML format</h2>

<p>Oblika zapisa značilna za Moodle izvozi vprašanja kviza v preprost XML zapis. Uvoziti jih je možno v drugo kategorijo kviza ali uporabiti v kakem drugem procesu kot npr. pri XSLT transformacijah. Zapis XML bo izvozil slike priložene vprapanjem (kodirane z načinom base64).</p>

<h2>IMS QTI 2.0 format</h2>

<p>Izvozi standardni zapis IMS QTI (različica 2.0). Vedite, da to ustvari skupino datotek v eni 'zip' datoteki.</p>
<p align="right"><a href="http://www.imsglobal.org/question/" target="_qti">Več informacij na spletni strani IMS QTI</a> (zunanja spletna stran v novem oknu)</p>

<h2>XHTML format</h2>

<p>Izvozi kategorijo kot eno stran v 'doslednem' XHTML. Vsako vprašanje je jasno postavljeno v lastno oznako &lt;div&gt;. Če želite uporabiti to stran tako kot je, boste morali urediti vsaj oznako &lt;form&gt; na začetku odseka &lt;body&gt;, da boste ponudili ustrezno dejanje (npr. 'mailto').</p>

<p>Več formatov bo še sledilo, vključno z WebCT in karkoli drugega bodo lahko prispevali Moodle uporabniki! </p>