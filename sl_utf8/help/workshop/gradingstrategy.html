<h1>Strategija ocenjevanja</h1>

<p>Ocenjevalna shema za ocenjevanje nalog je precej prilagodljiva. Lahko je:

<ol>
<li><b>Neocenjeno:</b> Tukaj številčna ocenjevanja nalog niso pomembna. Udeleženci samo komentirajo dela in jih ne ocenjujejo. Vi seveda lahko ocenite komentarje udeležencev, če tako želite. Pri tej izbiri ocenjevanja, polje &quot;oceni ocene&quot; predstavlja osnovo za končne ocene udeležencev. Če vrednotenj udeležencev ne ocenite, potem naloga nima končnih ocen.</li>

<li><b>Zbirno ocenjevanje:</b> To je privzeta vrsta ocenjevanja nalog. Ocena vsakega vrednotenja je sestavljena iz več &quot;elementov vrednotenja&quot;. Vsak element naj pokriva določen vidik naloge. Privzeto bo imela naloga med 5 in 15 elementov za komentarje in ocenjevanje, dejansko število je odvisno od velikosti in kompleksnosti naloge. Dovoljeno je medsebojno vrednotenje z enim samim elementom in ima podobno strategijo vrednotenja kot standardna naloga sistema Moodle.

<p>Elementi imajo naslednje tri možnosti:
<ol>
<li>OPIS elementa vrednotenja. Jasno naj opredeljuje, kateri vidik naloge je vrednoten. Če je vrednotenje kvalitativno je v pomoč, če podte podrobnosti, kaj se obravnava kot izvrstno, povprečno in slabo.</li>

<li>LESTVICA elementa vrednotenja. Obstaja vrsta vnaprej določenih lestvic. Te so od preproste lestvice Da / Ne, prek lestvic z več točkami, vse do polne lestvice v odstotkih. Vsak element ima svojo lastno lestvico, ki naj bo izbrana tako, da bo ustrezala številu možnih variacij elementa. Vedite, da lestvica NE določa pomembnosti elementa ob izračunu skupne ocene, lestvica z dvema točkama ima enak &quot;vpliv&quot;, kot lestvica s 100 točkami, če imajo ustrezni elementi enako utež!</li>

<li>TEŽA elementa vrednotenja. Kot privzeto imajo elementi enako pomembnost ob izračunu skupne ocene naloge. To je možno spremeniti s povečevanjem pomembnosti elementov tako, da se jim dodeli utež večja od 1 in manj pomembnim elementov utež nižja od ena. Spreminjanje uteži NE vpliva na najvišjo možno oceno, to vrednost določa parameter Najvišja ocena medsebojnega vrednotenja. Utežem je možno dodeliti tudi negativne vrednosti, a to je le možnost v poskusni fazi.</li>
</ol></li>

<li><b>Povezane napake:</b> V tej vrsti ocenjevanja, so naloge ocenjene z nizom lestvic Da / Ne. Oceno določa &quot;Preglednica ocen&quot;, ki poda odnos med številom &quot;napak&quot; in predlagano oceno. Recimo, da ima naloga šest pomembnih elementov, ki morajo biti prisotni. Preglednica ocen bo določala oceno za primere, ko so vsi elementi prisotni, eden manjka, dva manjkata in podobno. Če želite so posamezni elementi lahko uteženi, če mislite da so nekateri elementi pomembnejši od drugih. Število &quot;napak&quot; je utežena vsota manjkajočih elementov. Kot privzeto ima vsak element utež ena. Preglednica ocen verjetno ne bo linearna, npr. predlagane ocene so lahko 90 %, 70 %, 50 %, 40 %, 30 %, 20 %, 10 %, 0 %, 0 %, 0 % za nalogo z 10-imi elementi. Kdor vrednoti nalogo lahko prilagodi oceno do 20 % navzgor ali navzdol za določanje končne ocene oddaje.</li>

<li><b>Kriterij:</b> To je najpreprostejša vrsta ocenjevanja nalog (čeprav ne nujno najpreprostejša za nastavitev). Oddaje so ocenjene na podlagi trditev o kriterijih. Kdor vrednoti nalogo se odloči, katera trditev najbolj ustreza vrednotenemu delu. Oceno določa &quot;Preglednica kriterijev&quot;, ki poda predlagano oceno za vsak kriterij. Naloga je lahko na primer vzpostavljena s petimi trditvami kriterijev in kdor vrednoti mora izbrati eno izmed petih trditev za vsako izmed svojih vrednotenj. Kot pri povezanem vrednotenju lahko tudi tu udeleženec predlagano oceno prilagodi do 20 % za določitev končne ocene.</li>

<li><b>Rubrika</b> Zelo podobna je ocenjevalni shemi Kriterij, vendar je tu več naborov kriterijev. Vsak nabor pokriva določeno &quot;Kategorijo&quot; in ima lahko do pet trditev. Naborom se dodelijo posamezne uteži in ocena je utežena kombinacija rezultatov vseh naborov. V tej vrsti vrednotenja <b>ni</b> možnosti prilagajanja ocene. </li>
</ol>

</p>