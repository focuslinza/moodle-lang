<p align="center"><b>Upravljanje naloge delavnice</b></p>

<p>Naloga delavnice je kompleksnejša od navadne naloge. Vključuje vrsto korakov ali faz. To so</p>

<ol>
<li><p><b>Nastavitev naloge</b> Vrednotenje naloge mora biti razdeljeno v vrsto ocenjevalnih ELEMENTOV. Tako je ocenjevanje naloge manj poljubno in daje udeležencem okvir za vrednotenje. Izvajalec ima vlogo nastavitve elementov vrednotenja in s tem ustvarjanja ocenjevalnega lista. (Oglejte si to stran za podrobnosti.)</p>

    <p>Z nastavitvijo elementov vrednotenja bo izvajalec običajno oddal manjše število primerov dela. To so dela za vajo, ki jih udeleženci ovrednotijo pred pripravo svojih lastnih del. Preden je naloga na voljo udeležencem, mora izvajalec ovrednotiti te primere dela za vajo. To ponuja izvajalčeve vzorčne &quot;odgovore&quot; ob vrednotenju udeležencev teh primerov (pripravljenih v naslednji fazi).</p>

    <p>Oddaja primerov del s strani izvajalca je možna, a za določene naloge morda ni primerna.</p></li>

<li><p><b>Dovoli oddaje udeležencev</b> Naloga je zdaj na voljo udeležencem. Če je izvajalec nastavil primere del, morajo udeleženci ovrednotiti njihovo določeno število. (Število vrednotenj je podano ob ustvarjanju naloge.)  Ko je udeleženec opravil zahtevano število vrednotenj, lahko odda svoje lastno delo. V primeru naloge brez primerov, lahko udeleženci oddajo svoja dela brez kakršnegakoli zamika.</p>

<p>Prednost ohranjanja naloge v fazi oddaje je omogočanje povečevanja števila oddaj. Ko so posledično dodeljena v naslednjih dveh fazah, to omogoča boljšo porazdelitev dela. Če je naloga postavljena naravnost v fazo &quot;Dovoli oddaje in vrednotenja&quot; iz faze &quot;Nastavitev&quot; (kar je dovoljeno) bodo morali udeleženci, ki so zgodaj oddali svoja dela, vrednotiti zgodnje oddaje in udeleženci, ki oddajo svoja dela pozno, bodo vrednotili pozno oddana dela. Dodajanje &quot;časovnega zamika&quot; preden se prične medsebojno vrednotenje, bo v veliki meri ublažilo to težavo. </p>

    <p>Ko udeleženec oddaj svoje delo, lahko, če tako želi, izvajalec ovrednoti to delo. To vrednotenje je lahko vključeno v končno oceno udeleženca. Ta vrednotenja se lahko odvijajo tako v fazi oddaje, kot vrednotenja naloge. V primeru, ko je izvajalčevo vrednotenje opravljeno pred izračunom končnih ocen so lahko uporabljena v tem izračunu.</p></li>

<li><p><b>Dovoli udeležencem oddajo in vrednotenje</b> Če naloga vključuje medsebojno vrednotenje, so udeležencem, ki so oddali svoje delo, prikazana dela drugih udeležencev za vrednotenje. Udeleženci, ki še niso oddali svojega dela, lahko oddajo svoje delo (vendar <b>nimajo dostopa</b> za ogled del drugih udeležencev). V tej fazi se lahko hkrati odvijajo oddaje, ponovne oddaje, vrednotenja oddaj in ponovnih oddaj. </p>

    <p>Izvajalec lahko razdeli oddajo del in njihovo medsebojno vrednotenje v dve ločeni fazi in počaka, da vsi udeleženci oddajo svoje delo preden se prične faza medsebojnega vrednotenja. V tem primeru se ta faza sploh ne uporablja in naloga se premakne iz faze &quot;Dovoli oddaje&quot; naravnost v fazo &quot;Dovoli vrednotenja&quot;. To omogoča izvajalcu nastavitev skrajnega roka za oddaje in naloga se premakne v fazo &quot;Dovoli vrednotenja&quot; po preteku tega roka.</p>

<p>Če izvajalec nasprotno ne želi tako jasne razdelitve v nalogi, lahko naloga uporablja to fazo. Ko je dovoljeno hkratno oddajanje in vrednotenje, naj izvajalec razmisli o nastavitvi Ravni dodatnega dodeljevanja na ENA (ali morda DVA) s čimer omogoči, da dodeljevanja potekajo gladko (poglejte skrbniško stran za podrobnosti). Vedite, da bodo posledično nekatera oddana dela (vzajemno) ovrednotena večkrat in nekatera manjkrat, kot večina oddanih del.</p>

    <p>Ko udeleženec opravi vrednotenje lahko njegov soudeleženec vidi to vrednotenje.  Udeleženec, ki je oddal delo lahko komentira vrednotenje, če je bila ta možnost vključena za nalogo. Izvajalec lahko, če želi, oceni ta medsebojna vrednotenja in ti rezultati se lahko upoštevajo pri končni oceni udeleženca (vendar to v mnogih primerih ni potrebno, poglejte fazo Izračun končnih ocen).</p></li>

<li><p><b>Dovoli vrednotenja udeležencev</b> V tej fazi se medsebojna vrednotenja nadaljujejo, vendar udeleženci ne smejo več oddajati ali ponovno oddajati svojih del. Udeleženci, ki niso oddali svojega dela, so obveščeni, da oddaje niso več dovoljene in jim <b>niso</b> prikazane objave drugih za vrednotenje.</p>

    <p>Izvajalec lahko, če tako želi, nadaljuje z ocenjevanjem medsebojnih vrednotenj in ti rezultati se lahko upoštevajo v končni oceni udeleženca (vendar to v mnogih primerih ni potrebno, poglejte naslednjo fazo).</p></li>

<li><p><b>Izračun končnih ocen</b> Ko je skrajni rok potekel, izvajalec premakne nalogo v naslednjo fazo, kjer nadaljnja vrednotenja udeležencev niso dovoljena. Izvajalec lahko, če želi, zaključi ocenjevanje vrednotenj opravljenih na primerih in ocenjevanje oddaj udeležencev. Lahko tudi oceni medsebojna vrednotenja udeležencev. To <b>ni</b> zares potrebno, če je bilo opravljeno razumno število vrednotenj za vsako oddajo, saj je možno ugotoviti &quot;sposobnost ocenjevanja&quot; za vsakega udeleženca na podlagi relativnih rezultatov. </p>

    <p>Ko je ocenjevanje zaključeno, izvajalec preračuna končne ocene udeležencev.    Te končne ocene so običajno sestavljene iz treh komponent, izvajalčeve ocene dela udeleženca, povprečna medsebojna ocena udeleženčevega dela in udeleženčeve sposobnost ocenjevanja. Zadnja lahko vključuje povprečno &quot;oceno ocenjevanja&quot;, ki jo vnese izvajalec za komentarje udeleženca. Tem trem komponentam izvajalec dodeli uteži preden se izvede izračun končnih ocen.</p></li>

<li><p><b>Prikaz končnih ocen</b> Končna faza naloge se prične, da lahko udeleženci vidijo svoje končne ocene. Izvajalec lahko, če tako želi, spremlja nalogo in dovoli nekatere spremembe, npr. uteži uporabljene za izračun končne ocene, ponovno pregledane ocene so lahko nato prikazane udeležencem.</p>

    <p>Udeleženci (in izvajalec) lahko vidijo tudi &quot;Lestvico&quot; oddaj udeležencev. Oddaje so naštete urejeno po oceni z najboljšo na prvem mestu. Tu je ocena podana oddaji kombinacija izvajalčeve ocene in povprečne medsebojne ocene (če so na voljo). Utežitev je enaka kot je bila podana v prejšnji fazi.</p></li>
</ol>

<p>V poljubni fazi naloge lahko izvajalec odpre &quot;skrbniško&quot; stran. Ta prikazuje trenutno stanje naloge. Stran prikazuje (morebitne) primere oddaj izvajalca, vrednotenja udeležencev (izvajalčevih primerov, njihovega dela in oddaj drugih udeležencev) in oddaje udeležencev. Izvajalec lahko uporabi to stran za vrednotenje in ponovno vrednotenje oddaj, ocenjevanje in ponovno ocenjevanje vrednotenj, brisanje oddaj in vrednotenj in splošen pregled nad potekom naloge.</p>

