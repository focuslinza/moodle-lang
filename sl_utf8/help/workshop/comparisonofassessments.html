<h1>Primerjava vrednotenj</h1>

<p>V delavnici je pogosto, da isto delo vrednotite vi in udeleženci. Če so uporabljeni primeri jih najprej ovrednotite vi, preden del primerov ovrednotijo tudi udeleženci. Delo udeležencev lahko ovrednotite vi, vsaj delno in zelo verjetno več udeležencev. Modul Delavnica vam omogoča, da vežete delež ocene na vrednotenja udeleženca, preostanek ocene pa dodelite vrednotenju samega dela. (Deleža ocene za ti dve področji se nastavita kasneje.) Udeleženčevemu vrednotenju je dodeljena ocena na osnovi kako dobro se ujema z ustreznimi vrednotenji, ki ste jih opravili vi. (Ob odsotnosti vašega vrednotenja je uporabljeno povprečje medsebojnih vrednotenj).</p>

<p>Stopnja soglasja med vašim in udeleženčevim vrednotenjem temelji na razlikah med rezultati v posameznih elementih (dejansko so uporabljeni kvadrati razlik). Povprečje teh razlik mora biti pretvorjeno v smiselno oceno. Možnost &quot;Primerjava vrednotenj&quot; vam omogoča določeno stopnjo nadzora nad tem, kako se te primerjave pretvorijo v ocene.</p>

<p>Da bi si predstavljali kakšen vpliv ima ta možnost, poglejmo (precej preprost) primer vrednotenja, ki ima deset vprašanj Da / Ne. Vrednotenje lahko na primer uporabi vprašanja kot je &quot;Ali je graf pravilno oblikovan?&quot;, &quot;Ali je izračunan dobiček 100,66€?&quot;, in tako dalje. Predpostavimo, da je deset vprašanj. Če izberete nastavitev <b>Zelo površna</b>, popolno strinjanje med vašim in udeleženčevim vrednotenjem da oceno 100%, če se samo eno vprašanje ne ujema, je ocena 90%, dve nestrinjanji pomenita oceno 80%, tri 70%, in tako naprej. To se lahko zdi zelo smiselno in morda boste mislili, zakaj se ta možnost primerjave imenuje &quot;Zelo površno&quot;. Pomislite na možnost, da udeleženec dela povsem naključno vrednotenje, kjer je odgovore desetih vprašanj možno enostavno uganiti. V povprečju bi to pripeljalo do ujemanja pri petih izmed desetih vprašanj. Torej bi vrednotenje &quot;opice&quot; dobilo oceno okoli 50%. Položaj postane nekoliko bolj občutljiv z možnostjo <b>Površna</b>, kjer naključno vrednotenje dobi okoli 20%. Ob izboru možnosti <b>Dobra</b>, bo naključno izbiranje v večini primerov pripeljalo do ocene nič. Na tej ravni, bo ocene 50% deležno vrednotenje, kjer je doseženo strinjanje pri osmih izmed desetih vprašanj. Če ni strinjanja pri treh vprašanjih je ocena 25%. Če je možnost nastavljena na <b>Stroga</b> bi z dvema neusklajenima vprašanjema prišli do ocene 40%. Z odločitvijo za <b>Zelo stroga</b> se z dvema nesoglasnimi vprašanjema ocena spusti na 35% in eno samo vprašanje že pomeni oceno 65%.</p>

<p>Ta primer je vidno umeten, saj imajo pri večini vrednotenj običajno elementi vrednosti, ki so obsegi vrednosti in ne samo Da ali Ne. V teh primerih bodo primerjave verjetno pokazale nekoliko višje ocene od zgoraj nakazanih vrednosti. Različne ravni (Zelo površna, Površna, Dobra, Stroga, Zelo stroga) so podane, da lahko natančno nastavite primerjave. Če imate občutek, da so ocene podane za vrednotenja prenizke, lahko to možnost premaknete proti izboru &quot;Površna&quot; ali celo &quot;Zelo površna&quot;. Nasprotno,če mislite da so ocene za vrednotenja udeležencev previsoke, lahko to možnost premaknete proti izboru &quot;Stroga&quot; ali &quot;Zelo stroga&quot;. Dejansko gre za poskuse in popravke z najboljšo začetno točko pri možnosti &quot;Dobra&quot;.</p>

<p>Med trajanjem delavnice se vam lahko zazdi, da so ocene za vrednotenja udeležencev bodisi previsoke ali prenizke. Te ocene so prikazane na skrbniški strani vaje. V tem primeru lahko spremenite nastavitev te možnosti in preračunate ocene za udeleženčevo vrednotenje (&quot;Oceni ocene&quot;). Preračunavanje se zgodi po kliku na povezavo &quot;Ponovna ocena vrednotenja udeleženca&quot;, na skrbniški strani delavnice. To lahko varno izvedete kadarkoli v delavnici.</p>