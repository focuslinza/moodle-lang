<h1>Izračuni</h1>

<p>Izračuni redovalnice delujejo podobno kot formule in funkcije v običajnih preglednicah. Začnejo se z znakom je enako (=) in omogočajo uporabo običajnih matematičnih operatorjev in funkcij za izračun končne vrednosti. Ta vrednost je potem uporabljena kot izračunana vrednost postavke ocene, ki jo urejate.</p>

<p>V nadaljevanju sledi spisek funkcij, ki jih podpirajo izračuni. Vejica (,) je uporabljena za ločevanje parametrov znotraj oklepaja funkcije.</p>

<ul>
    <li><strong>average</strong>([[item1]], [[item2]]...): Vrne povprečno vrednost vzorca</li>
    <li><strong>max</strong>([[item1]], [[item2]]...): Vrne največjo vrednost iz spiska vrednosti</li>
    <li><strong>min</strong>([[item1]], [[item2]]...): Vrne najmanjšo vrednost iz spiska vrednosti</li>
    <li><strong>mod</strong>(dividend, divisor): Izračuna ostanek po deljenju</li>
    <li><strong>pi</strong>(): Vrne vrednost PI</li>
    <li><strong>power</strong>(base, power): Potencira število base na potenco power</li>
    <li><strong>round</strong>(number, count): Zaokroži število na določeno natančnost</li>
    <li><strong>sum</strong>([[item1]], [[item2]]...): Vrne vsoto vseh parametrov</li>
</ul>

<p>Podprte so tudi naslednje matematične funkcije:</p>
<ul>
    <li>sin</li><li>sinh</li><li>arcsin</li><li>asin</li><li>arcsinh</li><li>asinh</li>
    <li>cos</li><li>cosh</li><li>arccos</li><li>acos</li><li>arccosh</li><li>acosh</li>
    <li>tan</li><li>tanh</li><li>arctan</li><li>atan</li><li>arctanh</li><li>atanh</li>
    <li>sqrt</li><li>abs</li><li>ln</li><li>log</li><li>exp</li>
</ul>

<p>V izračunih lahko uporabite tudi vrednosti drugih postavk ocen tako, da njihovo ID polje uporabite kot referenco v vaših formulah. Polje ID naj bo obdano z dvema skupinama oglatih oklepajev, kar bo programu olajšalo delo v primeru, da polje ID vključuje neobičajne znake. Če imate na primer postavko ocene z ID Kviz.3, se lahko nanjo sklicujete z uporabo vrednosti [[Kviz.3]].</p>

<p>Pod poljem za izračun je predstavitev vašega predmeta s kategorijami ocen in postavkami ocen. Poleg vsakega polja ali vsote kategorije je prikazano tudi polje ID, ki ga lahko uporabite pri izračunih (že obdano z oglatimi oklepaji). Ker pa je polje ID opcijsko, je možno, da ga določena polja še ne bodo imela. Taka polja imajo namesto polja ID mesto za vnos, ki vam omogoča, da vnesete ID vrednost. Tega boste zatem lahko uporabili v izračunih, ne da bi morali za to oditi s strani za izračune. Ta obrazec omogoča samo dodajanje ID vrednosti polj, ne pa tudi popravljanja obstoječih - če želite popraviti obstoječa polja, boste morali to storiti na strani za urejanje postavke ocene.</p>

<p>Ko ste poljem dodelili ID vrednosti, ki jih potrebujete, lahko s pritiskom na "Dodaj ID" shranite vrednosti. Stran se bo ponovno naložila z vrednostmi, ki ste jih vpisali prej. Te vrednosti ID lahko nato poljubno uporabljate v vaših izračunih.</p>

<p>Sledi spisek praktičnih primerov izračunov, ki jih lahko uporabite v redovalnici:</p>

<ul>
    <li>=average([[Kviz.1]], [[Kviz.4]], [[Oddaja.1]])</li>
    <li>=average(max([[Kviz.1]], [[Kviz.4]], [[Oddaja.1]]), min([[Kviz.1]], [[Kviz.4]], [[Oddaja.1]]))</li>
</ul>