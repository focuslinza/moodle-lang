<h1>Združevanje v kategoriji</h1>
<p>Ta meni vam omogoča izbiro strategije združevanje za izračun skupne ocene v tej kategoriji za vsakega udeleženca. Različne možnosti so razložene spodaj.</p>

<p>Ocene so najprej pretvorjene v odstotne vrednosti (interval od 0 do 1, temu se reče normalizacija), nato pa so združene z uporabo ene izmed spodnjih funkcij in na koncu pretvorjene v razpon postavke kategorije (med <em>Najnižjo oceno</em> in <em>Najvišjo oceno</em>).</p>

<p><strong>Pomembno</strong>: Prazna ocena je manjkajoči vnos v redovalnici in lahko predstavlja različne stvari. Na primer, lahko pomeni, da udeleženec še ni opravil naloge, da oddana naloga še ni bila ocenjena s strani izvajalca ali da je bila ocena ročno izbrisana s strani skrbnika redovalnice. Zaradi tega se priporoča previdnost pri interpretaciji teh "praznih ocen" brez vrednosti.</p>

<dl id="grade-aggregation-help">
    <dt>Povprečje ocen</dt>        
    <dd>Vsota vseh ocen deljena s skupnim številom vseh ocen.</dd>
    <dd class="example">A1 70/100, A2 20/80, A3 10/10, najvišja ocena kategorije 100:<br />
                     <code>(0.7 + 0.25 + 1.0)/3 = 0.65 --> 65/100</code></dd>
                     
    <dt>Uteženo povprečje</dt>
        <dd>Vsaki oceni lahko določite utež, ki se nato uporabi pri združevanju aritmetičnega povprečja za vplivanje na pomembnost posamezne postavke v končnem povprečju.</dd>
        <dd class="example">A1 70/100 utež 10, A2 20/80 utež 5, A3
                         10/10 utež 3, najvišja ocena kategorije 100:<br /><code>(0.7*10 + 0.25*5 + 1.0*3)/18 = 0.625 --> 62.5/100</code></dd>
    
    <dt>Enostavno uteženo povprečje</dt>
        <dd>Razlika z <em>Uteženim povprečjem</em> je, da se utež za vsako postavko izračuna kot <em>Najvišja ocena</em> - <em>Najnižja ocena</em>. 100 točkovna naloga ima utež 100, 10 točkovna naloga ima utež 10.</dd>
        <dd class="example">A1 70/100, A2 20/80, A3 10/10, najvišja ocena kategorije 100:<br />
                         <code>(0.7*100 + 0.25*80 + 1.0*10)/190 = 0.526 --> 52.6/100</code></dd>
    
    <dt>Povprečje ocen (z dodatnimi nalogami)</dt>
        <dd>Aritmetično povprečje s posebnostjo. To je stara, sedaj nepodprta strategija združevanja, ki je tukaj podana samo za zagotavljanje kompatibilnosti s starimi dejavnostmi.</dd>
    
    <dt>Mediana ocen</dt>
        <dd>Srednja ocena (ali povprečje dveh srednjih ocen), ko so ocene razporejene po velikosti. Prednost v primerjavi s povprečjem je ta, da nanjo ne vplivajo ekstremne vrednosti (ocene, ki so nenavadno daleč od povprečja).</dd>
        <dd class="example">A1 70/100, A2 20/80, A3 10/10, najvišja ocena kategorije 100:<br />
                         <code>mediana(0.7 ; 0.25 ; 1.0) = 0.7 --> 70/100</code></dd>
    
    <dt>Najnižja ocena</dt>
        <dd>Rezultat je najnižja ocena po normalizaciji. To se ponavadi uporablja v kombinaciji z <em>Združi samo ocene z vrednostjo</em>.</dd>
        <dd class="example">A1 70/100, A2 20/80, A3 10/10, najvišja ocena kategorije 100:<br />
                         <code>min(0.7 ; 0.25 ; 1.0) = 0.25 --> 25/100</code></dd>
                         
    <dt>Najvišja ocena</dt>
        <dd>Rezultat je najvišja ocena po normalizaciji.</dd>
        <dd class="example">A1 70/100, A2 20/80, A3 10/10, najvišja ocena kategorije 100:<br />
                         <code>max(0.7 ; 0.25 ; 1.0) = 1.0 --> 100/100</code></dd>
    
    <dt>Modus ocen</dt>
        <dd>Modus je ocena, ki se najpogosteje pojavlja. Pogosteje se to strategijo uporablja za ne-številčne ocene.
                         Prednost v primerjavi s povprečjem je ta, da nanj ne vplivajo ekstremne vrednosti (ocene, ki so nenavadno daleč od povprečja). 
                         Vendar ta strategija izgubi svoj pomen v primeru, da je več kot ena pogosto ponavljajoča se ocena (obdrži se samo ena) ali ko so vse ocene različne.</dd>
        <dd class="example">A1 70/100, A2 35/50, A3 20/80, A4 10/10, A5 7/10 najvišja ocena kategorije 100:<br />
                         <code>modus(0.7 ; 0.7 ; 0.25 ; 1.0 ; 0.7) = 0.7 --> 70/100</code></dd>
    
    <dt>Seštevek ocen</dt>
        <dd>Seštevek (vsota) vseh vrednosti ocen. Lestvice ocen so pri tem prezrte. To je edina vrsta, ki ocene ne izvede interne normalizacije. <em>Najvišja ocena</em> kategorije je samodejno izračunana kot vsota najvišjih vrednostih vseh združenih ocen.</dd>
        <dd class="example">A1 70/100, A2 20/80, A3 10/10:<br />
                         <code>70 + 20 + 10 = 100/190</code></dd>
</dl>