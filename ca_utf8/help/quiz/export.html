<h1>Exportar preguntes d'una categoria</h1>

<p>Aquesta funció permet exportar una categoria completa de preguntes en un fitxer de text.</p> 

<p>Teniu en compte que en molts formats de fitxer es perd informació quan s'exporten les preguntes. Això és perquè molts formats no inclouen totes les característiques que existeixen en els qüestionaris de Moodle. No hauríeu d'esperar que després d'exportar un conjunt de preguntes i tornar-les a importar, el resultat fos idèntic a l'original. A més a més, és possible que alguns tipus de preguntes no es puguin exportar en absolut. S'aconsella comprovar les dades exportades abans d'utilitzar-les en entorns en producció.</p>

<p>Els formats que funcionen actualment són:</p>

<p><b>Format GIFT</b></p>
<ul>
<p>GIFT és el format d'importació/exportació disponible més general i amb més característiques. Va ser dissenyat com un mètode d'escriure preguntes en un fitxer de text fàcil per al professorat. Admet preguntes de respostes múltiples, de vertader/fals, de resposta breu, numèriques i d'aparellar, així com la inserció de guions baixos _____ per al format de paraula omesa. Teniu en compte que les preguntes Cloze no hi funcionen actualment. Es pot combinar diversos tipus de preguntes en un sol fitxer de text. El format admet també comentaris inserits, títols de preguntes, retroacció i qualificacions ponderades. Heus ací alguns exemples:</p>
<pre>En quin mes va descobrir Amèrica Cristòfol Colom?{~novembre ~setembre =octubre}

Cristòfol Colom va descobrir Amèrica el 12 de {~setembre =octubre ~novembre} de 1492.

Cristòfol Colom va descobrir Amèrica el 12 de novembre de 1492.{FALSE}

Qui va descobrir Amèrica el 12 d'octubre de 1492?{=Colom =Cristòfol Colom}

Quin any va arribar Colom a Amèrica?{#1492}
</pre>

<p align="right"><a href="help.php?file=formatgift.html&module=quiz">Més informació sobre el format GIFT</a></p>
</ul>

<p><b>Format Moodle XML</b></p>
<ul>
<p>Aquest format específic de Moodle exporta preguntes d'un qüestionari en un senzill format XML. Després les preguntes poden importar-se en una altra categoria del qüestionari o utilitzar-se en algun altre procés com ara una transformació XSLT.</p>
</ul>

<p><b>Format IMS QTI 2.0</b></p>
<ul>
<p>Format d'exportació estàndard IMS QTI (versió 2.0). Teniu en compte que això genera un grup de fitxers dins d'un fitxer 'zip'.</p>
<p align="right"><a href="http://www.imsglobal.org/question/" target="_qti">Més informació al lloc web IMS QTI</a>
 (lloc web extern en una nova finestra)</p>
</ul>

<p><b>Format XHTML</b></p>
<ul>
<p>Exporta la categoria en una sola pàgina en format XHTML 'estricte'. Cada pregunta es col·loca clarament dins de la seva etiqueta &lt;div&gt;. Si voleu utilitzar aquesta pàgina tal com surt, us caldrà almenys editar l'etiqueta &lt;form&gt; del començament de la secció &lt;body&gt; per posar-hi una acció adequada (p. ex. un 'mailto').</p>
</ul>

<p>En el futur potser hi haurà més formats, inclosos WebCT i qualssevol altres que puguin aportar els usuaris i usuàries de Moodle.</p>