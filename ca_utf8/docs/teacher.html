<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<title>Documents de Moodle: Manual del professorat</title>
<link rel="stylesheet" href="docstyles.css" type="TEXT/CSS" />
<meta http-equiv="Content-Type" content="text/html; charset=UTF-8" />
<base href="http://yuggoth.cent.uji.es/moodle/doc/index.php" />
</head>

<body>
<h1>Manual del professorat</h1>
<p>Aquesta pàgina és una guia molt breu sobre creació de cursos en línia amb Moodle. Explica les funcions principals i també algunes de les decisions que haureu de prendre.</p>
<p>Seccions d'aquest document:</p>
<ol>
  <li><a href="#started">Per començar</a></li>
  <li><a href="#settings">Paràmetres del curs</a></li>
  <li><a href="#upload">Penjar fitxers</a></li>
  <li><a href="#activities">Configuració d'activitats</a></li>
  <li><a href="#course">Desenvolupament del curs</a></li>
  <li><a href="#further">Més informació</a></li>
</ol>
<h3 class="sectionheading"><a name="started"></a>Per començar</h3>
<blockquote> 
  <p>Aquest document pressuposa que l'administrador del vostre lloc ha configurat Moodle i us ha proporcionat un curs nou, buit, per començar. També pressuposa que heu entrat en aquest curs amb el vostre compte de professor o professora.</p>
  <p>Heus ací tres consells generals que us ajudaran a posar-vos en marxa:</p>
  <ol>
    <li><strong>No tingueu por d'experimentar</strong>
      <blockquote>Sentiu-vos lliures d'escorcollar i canviar coses. És difícil fer malbé res en un curs de Moodle, i encara que ho féssiu generalment és fàcil arreglar els desperfectes.
    </blockquote>
    <li><strong>Fixeu-vos en aquestes petites icones i utilitzeu-les</strong> 
      <blockquote> 
        <p>&nbsp;<img src="../pix/i/edit.gif" /> La <strong>icona d'edició</strong> 
          permet editar l'element del costat.</p>
        <p><img src="../pix/help.gif" width="22" height="17" /> La <strong>icona 
          d'ajuda</strong> dóna accés a una <a target="helpwindow" href="../help.php?file=index.html">finestra d'ajuda emergent</a></p>
        <p>&nbsp;<img src="../pix/i/hide.gif" width="16" height="16" /> La <strong>icona  
          'ull obert'</strong> us permet ocultar un element als estudiants</p>
        <p>&nbsp;<img src="../pix/i/show.gif" width="16" height="16" /> La <strong>icona 
          'ull tancat'</strong> fa disponible un element que estava ocult</p>
      </blockquote>
    </li>
    <li><strong>Utilitzeu la barra de navegació que hi ha al capdamunt de cada pàgina</strong>
      <blockquote>Aquesta barra us recorda on sou i impedeix que us pugueu perdre.</blockquote>
    </li>
  </ol>
  <p>&nbsp;</p>
</blockquote>
<h3 class="sectionheading"><a name="settings"></a>Paràmetres del curs</h3>
<blockquote> 
  <p>La primera cosa que heu de fer és cercar a sota d'&quot;Administració&quot; 
    en la pàgina inicial del vostre curs i fer clic en &quot;<strong>Paràmetres</strong>&quot; 
    (fixeu-vos que aquest enllaç, i de fet tota la secció d'administració, només està 
    disponible per al professorat del curs (i per a l'administrador o administradora del lloc).
    L'estudiantat ni tan sols no veurà aquests enllaços.)</p>
  <p>En la pàgina de paràmetres podreu canviar alguns paràmetres del curs, 
    per exemple el nom del curs o la data d'inici. Aquí no parlarem de tots els paràmetres, 
    perquè tenen una icona d'ajuda que explica les opcions detalladament. 
    Però sí que esmentarem el més important: el <strong>format 
    del curs</strong>.</p>
  <p>El format de curs que trieu determinarà l'esquema bàsic del curs, 
    com una mena de plantilla. La versió 1 de Moodle inclou tres formats. En el futur probablement n'hi haurà més.</p>
  <p>Aquí teniu algunes captures de pantalla de sengles cursos de mostra en aquests tres formats (no feu cas de la diversitat de colors, definits per l'administrador a cada lloc):</p>
  <p align="center"><strong>Format setmanal:</strong></p>
  <p align="center"><img src="pix/weekly.jpg" width="570" height="527" /></p>
  <p align="center">&nbsp;</p>
  <p align="center"><strong>Format per temes:</strong></p>
  <p align="center"><img src="pix/topics.jpg" width="570" height="463" /></p>
  <p align="center">&nbsp;</p>
  <p align="center"><strong>Format social:</strong></p>
  <p align="center"><img src="pix/social.jpg" width="570" height="429" /></p>
  <p>&nbsp;</p>
  <p>Fixeu-vos que els formats setmanal i per temes tenen una estructura molt semblant. 
    La diferència principal és que en el format setmanal cada secció del curs abasta exactament una setmana, 
    mentre que en el format per temes cada secció pot abastar tots els continguts que vulgueu. 
    El format social no es basa en continguts, sinó en un fòrum únic, que es visualitza a la pàgina principal.</p>
  <p>Per a més informació, utilitzeu els botons d'ajuda de la pàgina de paràmetres del curs.</p>
  <p>&nbsp;</p>
</blockquote>
<h3 class="sectionheading"><a name="upload"></a>Penjar fitxers</h3>
<blockquote> 
  <p>Potser ja teniu materials que voldríeu afegir al vostre curs, com ara  
    pàgines web, fitxers d'àudio, fitxers de vídeo, documents de text, animacions Flash, etc. 
    Podeu penjar al curs qualsevol tipus de fitxer i tenir-lo emmagatzemar-lo al servidor.
    Tot seguit podreu editar o suprimir aquests fitxers, moure'ls, o canviar-los de directori.</p>
  <p>Tot això es fa per mitjà de l'enllaç <strong>Fitxers</strong> del menú d'administració. 
    L'àrea de fitxers té aquest aspecte:</p>
  <p align="center"><img src="pix/files.jpg" width="400" height="347" /></p>
  <p>&nbsp;</p>
  <p>Aquesta interfície només està disponible per al professorat. L'estudiantat no hi té accés. 
    Els fitxers es fan accessibles un per un a l'estudiantat en un pas posterior (com a &quot;Recursos&quot; 
    , vg. la secció següent).</p>
  <p>Com podeu veure en la captura de pantalla, els fitxers es llisten juntament amb subdirectoris. 
    Podeu crear tots els subdirectoris que necessiteu per organitzar els vostres fitxers i moure 
    fitxers d'un subdirectori a un altre.</p>
  <p>A hores d'ara només es pot penjar fitxers via web un per un. 
    Si voleu penjar uns quants fitxers d'una vegada (per exemple un lloc web complet), 
    pot resultar molt més senzill utilitzar un <strong>programa zip</strong> per comprimir-los 
    en un sol fitxer .zip, penjar aquest .zip i descomprimir-lo en el servidor 
    (veureu un ellaç &quot;unzip&quot; al costat dels arxius zip).</p>
  <p>Podeu previsualitzar qualsevol fitxer que hàgiu penjat fent clic en el seu nom.
    El vostre navegador s'encarregarà de visualitzar-lo o de baixar-lo al vostre ordinador.</p>
  <p>Els fitxers de text o HTML es poden editar en línia mitjançant un formulari. Els altres tipus de fitxer 
    s'han de baixar al vostre ordinador i tornar-los a penjar. Si pengeu un fitxer que tingui 
    el mateix nom que un fitxer ja existent al servidor, se sobreescriurà automàticament.</p>
  <p>Nota final: si els vostres materials ja resideixen al web, no cal que pengeu cap mena de fitxers.
    Podeu enllaçar-los directament des de dins del curs (vg. el mòdul Recursos i la secció següent).</p>
  <p>&nbsp;</p>
</blockquote>
<h3 class="sectionheading"><a name="activities"></a>Configuració d'activitats</h3>
<blockquote> 
  <p>Construir un curs implica afegir mòduls d'activitat a la pàgina principal
    del curs, a fi que l'estudiantat els utilitzi. Podeu canviar l'ordre de les 
    activitats sempre que vulgueu.</p>
  <p>Per a activar l'edició, feu clic en el botó &quot;Activa edició&quot;. 
    Aquest commutador mostra o oculta els controls extra que us permetran manipular 
    la pàgina principal del curs. Fixeu-vos que en la primera captura de pantalla més amunt 
    (la del curs en format setmanal) els controls d'edició són activats.</p>
  <p>Per a afegir una nova activitat, simplement cal que aneu a la setmana o tema on vulgueu
     afegir-la i seleccioneu el tipus d'activitat en el menú desplegable. Heus ací un resum
     d'algunes de les activitats estàndard de Moodle:</p>
  <dl>
    <dt><strong>Tasques</strong></dt>
    <dd>Una tasca és un treball que assigneu als estudiants, amb una data de lliurament
      i una qualificació màxima. L'estudiantat pot penjar un fitxer i la data queda 
      registada. Podeu veure tots els fitxers, amb les dates de lliurament, en una pàgina, i qualificar-los 
      o posar comentaris. Al cap de mitja hora de posar una qualificació, l'estudiant 
      rep una notificació per correu electrònic.
    <br />
    <br /></dd>
    <dt><strong>Consultes</strong></dt>
    <dd>L'activitat de consulta és molt simple: feu una pregunta i especifiqueu les
      possibles respostes. Els estudiants poden triar cadascun la seva resposta i el 
      professorat pot visualitzar un informe amb els resultats. Es pot utilitzar per
      fer enquestes ràpides o votacions.
    <br />
    <br /></dd>
    <dt><strong>Fòrums</strong></dt>
    <dd>Aquest mòdul és el més important: és on té lloc tot el debat. Quan afegiu un nou
      fòrum podeu triar tres tipus diferents: un fòrum simple amb un sol tema de debat, 
      un fòrum general de debat lliure, o un fòrum amb un tema de debat per usuari.
    <br />
    <br /></dd>
    <dt><strong>Recursos</strong></dt>
    <dd>Els recursos són els materials del curs. Cada recurs pot ser un fitxer que heu
      penjat en l'àrea de fitxers del curs o pot apuntar a un URL extern. També podeu crear
      pàgines de text o HTML per mitjà de l'editor integrat en Moodle.
    <br />
    <br /></dd>
    <dt><strong>Qüestionaris</strong></dt>
    <dd>Aquest mòdul us permet dissenyar qüestionaris que constin de preguntes de resposta múltiple,
      de vertader/fals, de resposta breu i d'altres tipus. Les preguntes es mantenen en una base
      de dades, classificades per categories, i es poden reutilitzar en tots els vostres cursos. 
      Un qüestionari pot permetre intents repetits. Cada intent es puntua automàticament i el
      professorat pot triar si es proporciona retroacció o es mostren les respostes correctes.
      Aquest mòdul també proporciona facilitats per a qualificar.
    </dd>
  </dl>
  <br />
  <p>Després d'afegir les activitats podeu moure-les amunt i avall en les diferents seccions del curs
     fent clic en les icones de les fletxes (<img src="../pix/t/up.gif" width="9" height="10" /> 
    <img src="../pix/t/down.gif" width="9" height="10" />) al costat de cada activitat. També podeu
    suprimir-les per mitjà de la icona de la ics <img src="../pix/t/delete.gif" width="10" height="10" />, 
    i fer canvis amb la icona d'edició <img src="../pix/t/edit.gif" width="10" height="11" />.</p>
  <p>&nbsp;</p>
</blockquote>
<h3 class="sectionheading"><a name="course"></a>Desenvolupament del curs</h3>
<blockquote> 
  <p>Hi ha plans d'ampliar aquesta documentació. Mentrestant, aquí teniu unes poques idees:</p>
  <ol>
    <li>Subscriviu-vos a tots els fòrums per estar al corrent de l'activitat de la classe.</li>
    <li>Encoratgeu els estudiants a emplenar els seus perfils (fotografies incloses) 
      i llegiu-los tots. Això posarà en context els seus escrits posteriors i us ajudarà
      a respondre d'una manera personalitzada a cadascun.</li>
    <li>Manteniu les vostres anotacions privades en el &quot;<strong>Fòrum del professorat</strong>&quot; 
      (sota Administració). Això resulta particularment útil quan hi ha un equip de professors
      i professores.</li>
    <li>Utilitzeu l'enllaç &quot;<strong>Registres</strong>&quot; (sota Administració) 
      per accedir als registres d'activitat complets. Hi trobareu un enllaç a una finestra emergent
      que s'actualitza cada minut i mostra l'activitat de la darrera hora. Podeu deixar oberta
      aquesta finestra per estar al corrent d'allò que vagi passant al curs.</li>
    <li>Utilitzeu els &quot;<strong>Informes d'activitat</strong>&quot; (al costat de cada nom 
      en la llista de participants, o en el perfil de cada usuari). Aquests informes són una  
      bona manera de veure el que ha fet cadascú en el curs.</li>
    <li>Contesteu ràpidament als estudiants. No ho deixeu per a més tard, feu-ho ara.
      No sols és fàcil deixar-se aclaparar pel volum de comunicacions que es pot generar,
      sinó que una resposta ràpida és crucial per a crear i mantenir una sensació de comunitat
      dins del curs.</li>
  </ol>
  <p>&nbsp;</p>
</blockquote>
<h3 class="sectionheading"><a name="further"></a>Més informació</h3>
<blockquote> 
  <p>Si teniu algun problema en particular amb el vostre lloc, hauríeu de contactar amb l'administrador o administradora del lloc.</p>
  <p>Si teniu idees genials per a millorar Moodle, o alguna història interessant per contar, aneu a <a href="http://moodle.org/" target="_top">moodle.org</a> 
    i entreu en el curs "<a href="http://moodle.org/course/view.php?id=5" target="_top" >Using 
    Moodle</a>" (anglès) o en "<a href="http://moodle.org/course/view.php?id=39" target="_top" >Moodle en català</a>". Ens complaurà tenir notícies vostres.</p>
  <p>Si voleu col·laborar desenvolupant nous mòduls, o escrivint documentació, 
    o articles, utilitzeu també aquests cursos o exploreu el lloc <a href="http://moodle.org/bugs/" target="_top">moodle.org/bugs</a>.</p>
  <p>Finalment, recordeu-vos d'utilitzar les icones d'ajuda. Aquí teniu un <a target="helpwindow" href="../help.php?file=index.html">índex de tots els fitxers d'ajuda de Moodle</a>.</p>
  <p align="center">Gràcies per usar Moodle i que tingueu sort amb les classes!</p>
  <hr />
  <p>&nbsp;</p>
</blockquote>
<p align="center"><font size="1"><a href="." target="_top">Documentació de Moodle</a></font></p>
<p align="center"><font size="1">Version: $Id: teacher.html,v 1.4 2002/08/18 10:00:01 
  martin Exp $</font></p>
</body>
</html>