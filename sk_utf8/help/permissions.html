<h1>Oprávnenia</h1>

<p>
Oprávnenia sú nastavenia, ktorými možno riadiť prideľovanie dopredu
definovaných schopností.
</p>

<p>
Jednou z týchto schopností je napr. "Začínať novú diskusiu" (vo fórach).
</p>

<p>
V rámci každej roly môžete pre danú schopnosť vybrať jednu zo štyroch nasledujúcich hodnôt oprávnení:
<dl>
<dt>ZDEDIŤ</dt>
<dd>Obvykle ide o východzie nastavenie. Je to nastavenie neutrálne a
    znamená "použi oprávnenia, ktoré používateľ už má". Ak je niekomu
    pridelená rola (napr. v&nbsp;kurze) a pre niektorú z&nbsp;jej
    schopností je použité toto nastavenie, budú pri tejto schopnosti
    použité oprávnenia, ktoré boli používateľovi pridelené
    v&nbsp;nadradených kontextoch (napr. v&nbsp;kategóriách kurzov
    alebo na úrovni systému). Ak nie je používateľovi povolené
    schopnosť používať v&nbsp;žiadnom nadradenom kontexte, nebude
    príslušnou schopnosťou disponovať.
    </dd>

<dt>POVOLIŤ</dt>
<dd>Výberom tejto hodnoty priznávate danú schopnosť všetkým používateľom,
    ktorým je priradená rola obsahujúca toto nastavenie. Oprávnenie
    platí v&nbsp;kontexte, v&nbsp;ktorom bola rola priradená a ďalej
    vo všetkých "nižších" kontextoch. Ak ide napr. o rolu študenta
    priradenou v kurze, budú študenti môcť "začínať novú diskusiu"
    v&nbsp;ľubovoľnom fóre daného kurzu s&nbsp;výnimkou tých, u
    ktorých boli oprávnenia pre túto schopnosť prepísané na hodnotu
    Zabrániť alebo Zakázať.</dd>

<dt>ZABRÁNIŤ</dt>
<dd>Touto voľbou odoberáte používateľovi danú schopnosť, a to aj v prípade, 
    že ju mal vo vyššom kontexte povolenú.</dd>

<dt>ZAKÁZAŤ</dt>
<dd>Toto nastavenie nie je treba často, niekedy je však výhodné odobrať 
    niektorej roli oprávnenia s&nbsp;tým, že ich v&nbsp;žiadnom nižšom kontexte 
    nebude možné prepísať. Dobrým príkladom je situácia, keď chce 
    administrátor konkrétnemu používateľovi celkom odobrať možnosť začať novú 
    diskusiu na celom portáli. Môže v&nbsp;takom prípade vytvoriť rolu, 
    v&nbsp;ktorej bude u schopnosti "Začínať novú diskusiu" nastavená hodnota 
    "Zakázať" a takúto rolu prideliť vybranému používateľovi v&nbsp;najvyššom 
    kontexte stránok (systému).</dd>

</dl>
</p>

<h1>Konfliktné oprávnenia</h1>

<p> Oprávnenia nastavené v "nižšom" kontexte majú obvykle prednosť
    pred oprávneniami preberanými z "vyšších" kontextov (platí pre 
    prepísanie rol a pre priradenie rol). Výnimkou je hodnota 
    ZAKÁZAŤ, ktorú nemožno v nižších kontextoch prepísať.
</p>

<p> Ak sú používateľovi v&nbsp;rovnakom kontexte pridelené dve roly, 
    v&nbsp;ktorých je u rovnakej schopnosti nastavené jedenkrát POVOLIŤ a 
    druhýkrát ZAKÁZAŤ, ktoré oprávnenie sa použije? V&nbsp;takomto prípade 
    sa Moodle pokúsi v&nbsp;kontextovom strome nájsť "rozhodcu".
</p>
    
<p> Príklad: Študent má v kurze dve roly. Jedna mu umožňuje začínať 
    nové diskusie, druhá nie. V tomto prípade Moodle preverí, či 
    sa v&nbsp;kontexte kategórií kurzov alebo v&nbsp;kontexte portálu 
    nachádzajú iné nastavenia oprávnení, ktoré by nám pomohli konflikt 
    rozhodnúť. Ak sa žiadne také oprávnenia nenájdu, použije sa 
    oprávnenie ZABRÁNIŤ (konfliktné nastavenia sa vzájomne vyrušia a 
    výsledkom je neprítomnosť oprávnenia).
</p>

<h1>Výnimky</h1>

<p> Účet hosťa vo všeobecnosti nemôže vkladať a meniť obsah (napr. vo fórach, 
    v&nbsp;kalendári, v&nbsp;blogu) a to aj v&nbsp;prípade, že mu je 
    táto schopnosť pridelená.
</p>

<p>
Viď tiež 
<a href="help.php?file=roles.html">Roly</a>, 
<a href="help.php?file=contexts.html">Kontexty</a>, 
<a href="help.php?file=assignroles.html">Priradiť roly</a> a
<a href="help.php?file=overrides.html">Prepísať roly</a>.
</p>