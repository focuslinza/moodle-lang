<h2>Písanie textu pomocou Markdown formátu</h2>

<div id="Main">

<div class="article">
<p>Formát Markdown rozširuje jednoduchý formát zadávania textu, ktorý je k
    dispozícii v Moodle. Formát Markdown umožňuje jednoducho pridať zdôraznenie
    (tučné a kurzívne  písmo), štrukturovať obsah (zoznamy s odrážkami a
    nadpisy) a vkladať odkazy (na obrázky nebo iné webové zdroje). Formát
    Markdown je možné používať na viacerých miestach v Moodle, stačí ho jednoducho
    vybrať z rozbaľovacieho zoznamu formátovania, ktorý &ndash; ak je k dispozícii &ndash; je
    umiestnený pod oblasťou pre zadanie textu.</p>

    <ul>
      <li><a href="#concepts">Základné pojmy</a></li>
      <li><a href="#emphasis">Zdôraznenie textu</a></li>
      <li><a href="#headings">Nadpisy</a></li>
      <li><a href="#lists">Zoznamy</a></li>
      <li><a href="#quotes">Citované odstavce</a></li>
      <li><a href="#links">Webové odkazy</a></li>
      <li><a href="#images">Obrázky</a></li>
      <li><a href="#advanced">Ďalšie informácie</a></li>
    </ul>

    <h2><a id="concepts" name="concepts">Základné pojmy</a></h2>

    <p>Text možno jednoducho písať v oblasti pre zadávanie textu alebo do
    textového poľa. Na konci každého odstavca stlačte dvakrát klávesu Enter
    tak, aby bol medzi koncom odstavca a začiatkom ďalšieho prázdny riadok.</p>

    <h2><a id="emphasis" name="emphasis">Zdôraznenie textu</a></h2>

    <p>Pomocou formátu Markdown môžete pridať tri úrovne zdôraznenia textu &ndash;
    <em>kurzívu</em>, <strong>tučné písmo</strong> alebo kombináciu
    <strong><em>kurzívy a tučného písma</em></strong>. Takéto písmo
    získate, keď  pred aj za text, ktorý chcete zdôrazniť, zapíšete hviezdičky. Príklad:</p>

    <p><strong><code>*kurzíva*</code></strong> -&gt; <em>kurzíva</em><br>
    <strong><code>**tučne**</code></strong> -&gt; <strong>tučne</strong><br>
    <strong><code>***tučná kurzíva***</code></strong> -&gt; <strong><em>tučná
    kurzíva</em></strong></p>

    <p>Zdôrazniť môžete jednotlivé slová, viacslovné spojenia alebo aj časti
    slov:</p>

    <p><strong><code>*jedno* slovo</code></strong> -&gt;
    <em>jedno</em> slovo<br>
    <strong><code>***viacslovné spojenie***</code></strong> -&gt;
    <strong><em>viacslovné spojenie</em></strong><br>
    <strong><code>ne**rozlíš**iteľný</code></strong> -&gt;
    ne<b>rozlíš</b>iteľný</p>

    <p>Pre dosiahnutie rovnakého výsledku môžete namiesto hviezdičiek použiť tiež
    podtrhovníky (_).</p>

    <h2><a id="headings" name="headings">Nadpisy</a></h2>

    <p>Formát Markdown umožňuje rozdeliť text pomocou nadpisov; k dispozícii je
    šesť rôznych úrovní, aj keď v bežnom texte sa používajú maximálne tri
    úrovne. V texte, ktorý práve čítate, sú použité tri úrovne nadpisov.</p>

    <p>Nadpis môžete vytvoriť tak, že na začiatok riadku umiestnite jeden či viac
    mriežok (#). Jedna mriežka označuje najväčší a najdôležitejší nadpis, šesť
    mriežok potom najmenej dôležitý alebo najmenší nadpis.</p>

    <p><strong><code># nadpis sekcie</code></strong><br>
    <strong><code>## nadpis podsekcie</code></strong><br>
    <strong><code>### nadpis pod-podsekcie</code></strong><br>
    atď.</p>

    <p>Prvé dve úrovne nadpisov sú najbežnejšie a dajú sa vytvoriť ďalšími
    spôsobmi, ktoré v textovom zápise viac vystupujú z okolitého textu (výsledná
    podoba však bude rovnaké ako u predchodzej metódy). Jedna z alternatív
    používa riadok znakov &quot;rovná sa&quot; (=) alebo &quot;spojovník&quot; (-) umiestnený pod
    nadpisom:</p>

    <p><strong><code>nadpis sekcie</code></strong><br>
    <strong><code>===============</code></strong></p>

    <p><strong><code>nadpis dielčej sekcie</code></strong><br>
    <strong><code>------------------</code></strong></p>

    <h2><a id="lists" name="lists">Zoznamy</a></h2>

    <h3>Zoznamy s odrážkami</h3>

    <p>Zoznamy s odrážkami možno vytvoriť tak, že na začiatok každého riadku
    umiestnite hviezdičku, za ktorou bude nasledovať medzera a potom text odrážky.
    Nezabudnite, že medzera je dôležitá a nemožno ju vynechať.</p>

    <p><strong><code>* prvý bod</code></strong><br>
    <strong><code>* druhý bod</code></strong><br>
    <strong><code>* tretí bod</code></strong></p>

    <p>bude vyzerať takto:</p>

    <ul>
      <li>prvý bod</li>
      <li>druhý bod</li>
      <li>tretí bod</li>
    </ul>

    <h3>Číslované zoznamy</h3>

    <p>Podobne možno vytvoriť číslované zoznamy. Na začiatok každého riadku
    umiestnite číslo, za ním medzeru a potom príslušný text.</p>

    <p><strong><code>1. prvý bod</code></strong><br>
    <strong><code>2. druhý bod</code></strong><br>
    <strong><code>3. tretí bod</code></strong></p>

    <p>bude vyzerať takto:</p>

    <ol>
      <li>prvý bod</li>
      <li>druhý bod</li>
      <li>tretí bod</li>
    </ol>

    <h3>Odsadené zoznamy</h3>

    <p>Zoznamy s odrážkami a číslované zoznamy môžete vnoriť alebo odsadiť, a to
    aj keď v jednom bloku použijete oba typy zoznamov:</p>
    <pre>
    * prvá odrážka najvyššej úrovne
      * prvá odrážka druhej úrovne 
      * druhá odrážka druhej úrovne 
    * druhá odrážka najvyššej úrovne 
    1. prvý číslovaný bod
       1. vnorený číslovaný bod  
    2. druhý číslovaný bod
</pre>

    <p>bude vyzerať takto:</p>

    <ul>
      <li>prvá odrážka najvyššej úrovne
        <ul>
          <li>prvá odrážka druhej úrovne</li>
          <li>druhá odrážka druhej úrovne</li>
        </ul>
      </li>
      <li>druhá odrážka najvyššej úrovne
        <ol>
          <li>prvý číslovaný bod
            <ol>
              <li>vnorený číslovaný bod</li>
            </ol>
          </li>
          <li>druhý číslovaný bod</li>
        </ol>
      </li>
    </ul>

    <h2><a id="quotes" name="quotes">Citované odstavce</a></h2>

    <p>Citovaný text môžete označiť tak, že na začiatok každého riadku umiestnite
    ostrú zátvorku (&gt;). Dôvodom výberu práve tohto znaku je to, že veľa
    e-mailových programov používa ostrú zátvorku k označeniu citovaných častí.
    Pri zobrazení je obvykle citovaná časť odsadená z oboch strán.</p>

    <p><strong><code>&gt; Toto je citovaný odstavec,</code><br>
    <code>&gt; ktorý zahŕňa dva riadky.</code></strong></p>

    <p>bude vyzerať takto:</p>

    <blockquote>
      <p>Toto je citovaný odstavec, ktorý zahŕňa dva riadky.</p>
    </blockquote>

    <p>Zadávanie lomených zátvoriek na každom riadku si môžete ušetriť tak, že
    použijete jednu lomenú zátvorku na začiatku prvého riadku citovaného
    odstavca:</p>

    <p><strong><code>&gt; Toto celé je jeden citovaný</code><br>
    <code>odstavec, hoci obsahuje</code> <code>niekoľko
    riadkov.</code></strong></p>

    <p>bude vyzerať takto:</p>

    <blockquote>
      <p>Toto celé je jeden citovaný odstavec, hoci obsahuje niekoľko
      riadkov.</p>
    </blockquote>

    <h2><a id="links" name="links">Webové odkazy</a></h2>

    <p>Existujú dva spôsoby vytvárania odkazov na webové materiály. Prvou
    možnosťou je vložiť odkaz do textu. Text, ktorý má slúžiť ako odkaz,
    uzavrite do hranatých zátvoriek a za neho umiestnite do okrúhlych zátvoriek URL
    stránky, ktorá sa po kliknutí na odkaz otvorí; medzi dvomi sadami zátvoriek
    nedávajte medzeru; za URL môžete v úvodzovkách voliteľne pridať názov
    odkazu.</p>

    <p><strong><code>Ukážka [odkazu](http://example.com/ "Voliteľný názov") vo
    vete.</code></strong></p>

    <p>bude vyzerať takto:</p>

    <p>Ukážka <a href="http://example.com/" title="Voliteľný názov">odkazu</a>
    vo vete.</p>

    <p>Názov (ak je zadaný), sa zobrazí ako tooltip, keď používateľ cez
    text odkazu prejde myšou. Vyskúšajte si to na vyššie uvedenom odkaze.</p>

    <p>U dlhších odkazov sa môžete vyhnúť prerušeniu textu použitím štýlu
    poznámky pod čiarou. V druhej sade hranatých zátvoriek pripojte k odkazu krátky
    identifikačný názov (napríklad krátke vysvetľujúce slovo, fráza alebo
    jednoducho číslo).</p>

    <p><strong><code>Ukážka [odkazu][uk] vo vete.</code></strong></p>

    <p>Potom môžete na ľubovoľnom mieste dokumentu (najlepšie priamo pod odstavcom
    obsahujúcim odkaz alebo spoločne s ostatnými URL odkazmi na konci dokumentu)
    definovať pridruženú adresu URL s identifikátorom:</p>

    <p><strong><code>[uk]:</code></strong> <strong><code>http://example.com/
    "Voliteľný názov"</code></strong></p>

    <p>Výstup druhej ukážky bude na nerozoznanie od prvého. Celé je to jednoducho
    otázka prehľadného usporiadania pracovného dokumentu z dôvodu zjednodušenia
    následných úprav, najmä v prípadoch, keď spolupracujete s ďalšími
    používateľmi.</p>

    <p>Poslednou možnosťou je umiestniť adresu URL do ostrých závtoriek, ak
    chcete, aby text odkazu vyzeral rovnako ako URL:</p>

    <p><strong><code>&lt;http://moodle.org/&gt;</code></strong></p>

    <p>bude vyzerať takto:</p>

    <p><a href="http://moodle.org">http://moodle.org</a></p>

    <h2><a id="images" name="images">Obrázky</a></h2>

    <p>Obrázky sa vkladajú podobným spôsobom ako webové odkazy, ale
    predchádza im výkričník. Používateľom, ktorí obrázok z nejakého
    dôvodu nemôžu zobraziť, je poskytovaný alternatívny text
    (<b>alt</b> text). Tento text by mal dávať zmysel aj bez
    sprevádzajúceho obrázku. Týmto spôsobom je tiež možné poskytovať
    ostatným používateľom upravujúcim text informácie o účele
    obrázku.</p>

    <p>Názov sa zobrazí v malom okienku, keď používateľ prejde myšou
    cez obrázok. Tak môžete poskytovať čitateľom ďalšie informácie.</p>

    <p><strong><code>![alt text](/path/img.jpg "Voliteľný
    názov")</code></strong></p>

    <p>Rovnako ako u webových odkazov môžete dokument usporiadať tak, že
    zoskupíte všetky URL pomocou štýlu poznámky pod čiarou. Obrázku priraďte
    krátky, jedinečný názov:</p>

    <p><strong><code>![alt text][foto1]</code></strong></p>

    <p>a na ľubovoľnom míste v dokumentu priraďte tento názov k súboru
    obrázku:</p>

    <p><strong><code>[foto1]:</code></strong> <strong><code>/url/to/img.jpg
    "Voliteľný názov"</code></strong></p>

    <p>Tu je ukážka a jej výsledok:</p>

    <p><strong><code>![logo Google](http://www.google.com/images/logo.gif "Logo
    vyhľadávača Google")</code></strong></p>

    <p><img src="http://www.google.com/images/logo.gif" alt="logo Google"
    title="Logo vyhľadávača Google"></p>

    <p>Alternatívny text (alt text), ktorý je tiež dôležitý z hľadiska
    prístupnosti, bude často používaný prehliadačom v prípadoch, keď dôjde k
    poškodeniu odkazov na obrázky alebo k dočasnej nedostupnosti obrázku:</p>

    <p><strong><code>![alternatívny text pre poškodený
    obrázok](http://example.com/intentionally.broken.link "Tento obrázok sa
    nikdy nezobrazí")</code></strong></p>

    <p>bude vyzerať takto (presný výstup závisí na prehliadači):</p>

    <p><img src="http://example.com/intentionally.broken.link" alt=
    "alternatívny text pre poškodený obrázok" title=
    "Tento obrázek sa nikdy nezobrazí"></p>

    <h2><a id="advanced" name="advanced">Ďalšie informácie</a></h2>

    <p>Tento krátky úvod opisuje najčastejšie používané vlastnosti formátu
    Markdown. Formát Markdown možno tiež použiť aj pre komplikovanejšie
    formátovanie, a to najmä ak ste už obznámení s vytváraním textov vo
    formáte HTML. Informácie k ďalším funkciám sú uvedené v samostatnom
    dokumente s názvom Pokročilé použitie formátu Markdown.</p>

    <p align="right"><a href="help.php?file=advanced_markdown.html">Pokročilé
    použitie formátu Markdown</a></p>
  </div>
</div>