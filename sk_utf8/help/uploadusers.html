<h1>Preniesť používateľov</h1>

<p>Najprv treba poznamenať, že <b>obvykle nie je nutné importovať používateľov
dávkovo</b> &ndash; ak chcete obmedziť množstvo svojej administrátorskej práce, pozrite si najprv
najprv s možnosťami autentizácie, ktoré nevyžadujú manuálnu údržbu, ako je
napríklad pripojenie k už existujúcim externým databázam alebo vytváranie účtov
samotnými používateľmi. Viď stránku "Metóda overovania" v administrátorskom menu.</p>

<p>Ak naozaj chcete importovať väčšie množstvo používateľských účtov
z textového súboru, musíte ho formátovať nasledovne:</p>

<ul>
  <li>Každý riadok súboru obsahuje práve jeden záznam.</li>

  <li>Každý záznam je tvorený zoznamom údajov oddelených čiarkami.</li>

  <li>Prvý záznam súboru má zvláštnu funkciu &ndash; obsahuje zoznam názvov polí.
  Tento zoznam definuje formát zbytku súboru.

    <blockquote>
      <p><strong>Povinné polia:</strong> Tieto položky nesmú chýbať v prvom zázname
      a musia byť vyplnené u všetkých používateľov.</p>

      <p> <code class="example1">username,
      password, firstname, lastname, email</code>
      <p>

      <p><strong>Štandardné polia:</strong> Tieto polia sú voliteľné.
      Ak nie sú definované, sú hodnoty prevzaté z osobného profilu
      administrátora:</p>

      <p><code class="example1">institution,
      department, city, country, lang, auth, timezone</code></p>

      <p><strong>Voliteľné polia:</strong> Všetky tieto polia sú úplne
      voliteľné. Kurzy sú identifikované svojimi "krátkymi názvami" &ndash; ak sú
      uvedené, bude používateľ do príslušných kurzov automaticky zapísaný ako
      študent. Názvy skupín musia byť priradené k odpovedajúcim kurzom, tj.
      skupina group1 ku kurzu course1 atď.</p>

      <p><code class="example1">idnumber, icq,
      phone1, phone2, address, url, description, mailformat, maildisplay,
      htmleditor, autosubscribe, course1, course2, course3, course4, course5,
      group1, group2, group3, group4, group5, type1, type2, type3, type4,
      type5</code></p>
    </blockquote>
  </li>

  <li>Čiarky obsiahnuté vo vnútri údajov je nutné zapísať kódom &amp;#44; &ndash; skript ich
  automaticky transformuje naspäť na čiarky.</li>

  <li>Logické polia využívajú 0 pre False (nepravda) a 1 pre True
  (pravda).</li>

  <li>Typy (type) umožňujú Moodle rozlíšiť, či má používateľ v
  existujúcom kurze priradenú rolu študent alebo učiteľ (tak
  napr. type2 odpovedá kurzu course2).  1 = študent, 2 = učiteľ a 3 =
  učiteľ bez práva na úpravy. Ak ponecháte typ nezadaný, alebo ak nie
  je zadaný žiaden kurz, je používateľ nastavený na východziu hodnotu
  študent.</li>

  <li>Poznámka: Ak je používateľ už registrovaný v databáze používateľov
  Moodle, vráti skript pre daného používateľa číslo userid (databázový index) a
  automaticky zapíše používateľa ako študenta do všetkých zadaných kurzov, pričom nedôjde
  k aktualizácii iných zadaných údajov.</li>
</ul>

<p>Tu je príklad platného súboru pre import:</p>

<p><code>username, password,
firstname, lastname, email, lang, idnumber, maildisplay, course1, group1,
type1<br>
jonest, verysecret, Tom, Jones, jonest@someplace.edu, en, 3663737, 1, Intro101, Section 1, 1<br />
reznort, somesecret, Trent, Reznor, reznort@someplace.edu, en_us, 6736733, 0, Advanced202, Section 3, 3</code></p>

<h2>Aktualizácia existujúcich účtov</h2>

<p>Vo východzom nastavení Moodle predpokladá, že vytvoríte nové používateľské účty
a preskočí záznamy, kde používateľské meno odpovedá existujúcemu účtu. Ak
však nastavíte možnosť "Aktualizovať existujúce účty" na hodnotu <b>Áno</b>,
budú existujúce používateľské účty aktualizované.</p>

<p>Pri aktualizácii existujúcich účtov je možné tiež zmeniť používateľské mená.
Nastavte voľbu "Povoliť premenovanie" na hodnotu <b>Áno</b> a vložte do súboru
pole nazvané <code class="example1">oldusername</code>.</p>

<p><b>Upozornenie:</b> Chyby pri aktualizácii existujúcich účtov môžu negatívne
ovplyvniť používateľa. Pri použití týchto možností aktualizácií postupujte
opatrne.</p>
