<h1>Výpočet súhrnnej známky v kategórii</h1>
<p>Toto menu dovoľuje vybrať stratégiu výpočtu súhrnnej známky v danej kategórii. Rozličné možnosti sú vysvetlené nižšie.</p>

<p>
Interne sa každá položka známok najprv konvertuje na číslo medzi
0 a 1 (určia sa jej percentá vzhľadom k maximálnej dostupnej
známke). Potom sa na všetky známky v kategórii aplikuje stratégia
výpočtu súhrnnej známky. V poslednej etape sa určí známka kategórie
vzhľadom na nastavené <em>minimum</em> a <em>maximum</em>).</p>

<p><strong>Dôležité</strong>: Prázdna známka je chýbajúcou položkou výkazu a môžeme to chápať rozlične. Napríklad, je to účastník, ktorý ešte neodovzdal zadanie, zadanie, ktoré ešte nebolo učiteľom hodnotené, alebo hodnotenie, ktoré bolo manuálne vymazané administrátorom výkazu. Takže treba interpretovať prázdne známky opatrne.</p>

<dl id="grade-aggregation-help">
    <dt>Priemer známok</dt>        
    <dd>Jednoduchý súčet všetkých normovaných známok vydelený ich počtom.</dd>
    <dd class="example">A1 70/100, A2 20/80, A3 10/10, maximum kategórie 100:<br />
                     <code>(0.7 + 0.25 + 1.0)/3 = 0.65 --> 65/100</code></dd>
                     
    <dt>Vážený priemer známok</dt>
        <dd>Pre každú položku známok definujeme jej váhu, ktorou ovplyvňuje (násobí) výslednú známku. Priemer sa počíta až na základe takto modifikovanej hodnoty.</dd>
        <dd class="example">A1 70/100 váha 10, A2 20/80 váha 5, A3
                         10/10 váha 3, maximum kategórie 100:<br /><code>(0.7*10 + 0.25*5 + 1.0*3)/18 = 0.625 --> 62.5/100</code></dd>
    
    <dt>Jednoduchý vážený priemer známok</dt>
        <dd>Na rozdiel od stratégie <em>Vážený priemer známok</em> je váha vypočítaná ako rozdiel medzi <em>Maximálna známka</em> - <em>Minimálna známka</em> pre každú položku. 100 bodové zadanie má váhu 100, 10 bodové zadanie váhu 10.</dd>
        <dd class="example">A1 70/100, A2 20/80, A3 10/10, maximum kategórie 100:<br />
                         <code>(0.7*100 + 0.25*80 + 1.0*10)/190 = 0.526 --> 52.6/100</code></dd>
    
    <dt>Priemer známok (s extra bodmi)</dt>
        <dd>Toto je výpočet potrebný len pre kurzy aktualizované z predošlých verzií Moodle, normálne sa nepoužíva.</dd>
    
    <dt>Medián známok</dt>
        <dd> Medián na rozdiel od priemeru vyjadruje, ktorá
  známka je v strede usporiadaného zoznamu známok. Ak je známok párny
  počet, potom je to priemer dvoch stredných. Je menej citlivý na
  známky na okraji stupnice, ktoré sú často nepresné.</dd>
        <dd class="example">A1 70/100, A2 20/80, A3 10/10, maximum kategórie 100:<br />
                         <code>median(0.7 ; 0.25 ; 1.0) = 0.7 --> 70/100</code></dd>
    
    <dt>Najnižšia známka</dt>
        <dd>Výsledkom je najnižšia známka po normalizácii. Obyčajne sa používa so stratégiou <em>Súhrnná známka iba z neprázdnych známok</em>.</dd>
        <dd class="example">A1 70/100, A2 20/80, A3 10/10, maximum kategórie 100:<br />
                         <code>min(0.7 ; 0.25 ; 1.0) = 0.25 --> 25/100</code></dd>
                         
    <dt>Najvyššia známka</dt>
        <dd>Výsledkom je najvyššia známka po normalizácii.</dd>
        <dd class="example">A1 70/100, A2 20/80, A3 10/10, maximum kategórie 100:<br />
                         <code>max(0.7 ; 0.25 ; 1.0) = 1.0 --> 100/100</code></dd>
    
    <dt>Početnosť známok</dt>
        <dd>Súhrnná známka bude tá, ktorá sa vyskytuje najčastejšie. Tento spôsob využívame najmä pri nečíselných známkach. Na rozdiel od priemeru je menej citlivá na známky na okraji stupnice, ktoré sú často nepresné. Nemá zmysel, keď sú všetky známky rozličné, alebo keď má viacero známok rovnaký počet výskytov - iba posledná z nich  by bola použitá.</dd>
        <dd class="example">A1 70/100, A2 35/50, A3 20/80, A4 10/10, A5 7/10 maximum kategórie 100:<br />
                         <code>mode(0.7 ; 0.7 ; 0.25 ; 1.0 ; 0.7) = 0.7 --> 70/100</code></dd>
    
    <dt>Súčet známok</dt>
        <dd>Súčet všetkých známok. Toto je jediný typ výpočtu, ktorý neráta vnútorne s percentami a nenormalizuje.  <em>Maximálna známka</em> je daná súčtom maxím všetkých položiek.</dd>
        <dd class="example">A1 70/100, A2 20/80, A3 10/10:<br />
                         <code>70 + 20 + 10 = 100/190</code></dd>
</dl>