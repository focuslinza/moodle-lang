<h1>Inštalácia Moodle</h1>
<h2>Neprepadajte panike! <img alt=":-)" src="http://moodle.org/pix/s/smiley.gif" />  </h2>
<div class="indent">
<p>Tato príručka opisuje, ako prebieha prvá inštalácia Moodle. V niektorých
krokoch zabieha trochu do detailov, aby bolo možné pokryť drobné rozdiely v
nastavovaní rôznych webových serverov, takže sa tento dokument môže javiť
príliš dlhý a komplikovaný. Nie je treba nechať sa odradiť - Moodle
možno nastaviť behom niekoľkých minút! </p>

   <p>
    Doprajte si čas a prejdite tento dokument pozorne - ušetríte si
    tým neskôr veľa zbytočnej práce. Ak stále narážate na problémy, pomoc
    môžete nájsť napríklad na stránkach <a href="http://moodle.org/help">moodle.org/help</a> alebo na <a href="http://moodle.sk">moodle.sk</a> či <a href="http://moodle.cz">moodle.cz</a>.
   </p>
   <p>
    Ďalšou možnosťou je kontaktovať niektorého <a href="http://moodle.com/hosting/">poskytovateľa webových služieb</a>, ktorý bude administrovať Moodle za vás a vy sa môžete hneď sústrediť na
    využitie Moodle vo vzdelávaní.
   </p>

   <p>    Obsah tohto dokumentu:   </p>
   <ol>
    <li> <a href="#requirements">Požiadavky</a> </li>
    <li> <a href="#downloading">Sťahovanie a kopírovanie súborov na server</a> </li>
    <li> <a href="#site">Štruktúra stránok</a> </li>
    <li> <a href="#installer">Spustenie inštalačného skriptu pre vytvorenie config.php</a> <ul>
      <li> <a href="#webserver">Kontrola nastavení webového serveru</a> </li>
      <li> <a href="#database">Vytvorenie databázy</a> </li>
      <li> <a href="#data">Vytvorenie dátového adresára</a> </li>
     </ul>
    </li>
    <li> <a href="#admin">Administrátorská stránka</a> </li>
    <li> <a href="#cron">Nastavenie cron-u</a> </li>
    <li> <a href="#course">Vytvorenie nového kurzu</a>  </li>
   </ol>
<p>&nbsp;</p>
</div>

<h3 class="sectionheading" id="requirements">1. Požiadavky </h3>
<div class="indent"> 
   <p>
    Moodle sa vyvíja najmä v Linuxe pomocí PHP, Apache a MySQL. Je ale
    tiež pravidelne testovaný na PostgreSQL a v prostredí Windows XP a
    Mac OS X.
   </p>
   <p> Čo budete potrebovať: </p>
   <ol>
    <li>Software pre webový server. Väčšinou sa používa <a href="http://www.apache.org/">Apache</a>, ale Moodle bude správne pracovať na ľubovoľnom webovom serveri podporujúcom PHP (v prípade platformy Windows napr. IIS). </li>
    <li>Bežiace <a href="http://www.php.net/">PHP</a> (verzia
    4.1.0 alebo vyššia). Od Moodle 1.4 je podporované aj PHP 5.
    </li>
    <li>Bežiaci databázový server: doporučuje sa <a href="http://www.mysql.com/">MySQL</a> alebo <a href="http://www.postgresql.org/">PostgreSQL</a>.
    </li>
   </ol>
   <p> Na väčšine serverov webových poskytovateľov je toto prostredie štandardné.
    Ak ste na serveri, ktorý niektorú z týchto možností neposkytuje,
    spýtajte sa, prečo. A prípadne pouvažujte o zmene poskytovateľa webovej služby.
   </p>
   <p>
    Ak chcete prevádzkovať Moodle na svojom vlastnom počítači a toto všetko vás
    vystrašilo, pozrite sa na náš návod: <a href="http://docs.moodle.org/en/Administrator_documentation">Dokumentáciu administrátora</a>.</p>
  <p>&nbsp;</p>
  </div>

  <h3 class="sectionheading" id="downloading">2. Sťahovanie a kopírovanie súborov na server</h3>
  <div class="indent">
   <p>
    Moodle si môžete stiahnuť buď ako skomprimovaný balík alebo pomocou CVS.
    Oba spôsoby sú opísané na <a href="http://moodle.org/download">http://moodle.org/download</a>.</p>
   <p>
    Po stiahnutí a rozbalení archívu (prípadne po získaní súborov cez CVS)
    nájdete adresár nazvaný &quot;moodle&quot; a v ňom množstvo súborov a
    podadresárov.
   </p>
   <p>
    Teraz musíte celý tento adresár umiestniť (tj. skopírovať alebo presunúť) na
    váš server do adresára s webovými dokumentmi (napríklad htdocs), čím
    budú vaše stránky viditeľné na adrese typu
    <b>http://vas.server.sk/moodle</b>, alebo sa môžete rozhodnúť skopírovať
    celý obsah adresára priamo do adresára s webovými dokumentmi a stránky tak
    budú dostupné na adrese ako je táto: <b>http://vas.server.sk</b>.
   </p>
   <p>
    Ak najprv sťahujete Moodle na váš domáci počítač a len potom ho
    nahrávate na váš webový server, je obvykle lepšie nahrať celý zabalený
    archív ako jeden súbor a rozbalenie vykonať až na serveri. Aj rozhranie
    ako je napr. Cpanel vám umožní rozbaliť archív v "Správcovi súborov".
   </p>
  </div>
<p>&nbsp;</p>

  <h3 class="sectionheading" id="site">3. Štruktúra stránok</h3>
  <div class="indent">
   <p> Pre orientáciu uvádzame stručný prehľad obsahu adresára Moodle: </p>
   <div class="indent">
    <p>
     Ak sa o tieto podrobnosti nezaujímate, môžete túto sekciu kľudne
     preskočiť.
    </p>
  <div class="indent">
    <table class="indent"><tr>
      <td valign="top">config.php</td>
      <td valign="top">-</td>
      <td valign="top">
        obsahuje základné nastavenia. Tento súbor sa nenachádza v
        adresári Moodle, vy sami ho pri inštalácii vytvoríte. </td>
      </tr>

      <tr>
       <td valign="top">install.php</td>
       <td valign="top">-</td>
       <td valign="top">skript, ktorý musíte spustiť pre vytvorenie config.php </td>
      </tr>

      <tr>
       <td valign="top">
        version.php
       </td>
       <td valign="top">
        -
       </td>
       <td valign="top">
        definuje verziu zdrojových súborov Moodle
       </td>

      </tr>
      <tr>
       <td valign="top">
        index.php
       </td>
       <td valign="top">
        -
       </td>
       <td valign="top">
        titulná stránka
       </td>

      </tr>
     </table>
     <ul>
      <li>admin/ - kód pre správu (administráciu) celého Moodle serveru </li>
      <li>auth/ - zásuvné moduly pre overovanie (authentication) používateľov </li>
      <li>blocks/ - zásuvné moduly pre malé postranné bloky na stránkach </li>
      <li>calendar/ - všetok kód pre správu a zobrazovanie kalendára </li>
      <li>course/ - kód pre zobrazovanie a správu kurzov </li>
      <li>doc/ - nápoveda a dokumentácia k Moodle (napríklad táto stránka) </li>
      <li>files/ - kód pre zobrazovanie a správu nahraných (uploaded) súborov </li>
      <li>lang/ - používané texty v rôznych jazykoch, na každú
      lokalizáciu jeden podadresár (od verzie 1.6 iba angličtina,
      ostatné nainštalované jazyky sú v dátovom adresári) </li>
      <li>lib/ - knižnice používané jadrom Moodle      </li>
      <li>login/ - kód pre spracovanie prihlásenia používateľov a zriadenie nových
      účtov  </li>
      <li>mod/ - všetky moduly aktivít použiteľné v Moodle kurzoch  </li>
      <li>pix/ - grafika používaná na stránkach   </li>
      <li>theme/ - motívy stránok pre zmenu ich vzhľadu   </li>
      <li>user/ - kód pre zobrazovanie a správu používateľov  </li>
     </ul>
    <p>&nbsp;</p>
    </div>
   </div>
  <h3 class="sectionheading" id="installer">4. Spustenie inštalačného skriptu pre vytvorenie config.php</h3>
  <div class="indent">
   <p>
    Pre spustenie inštalačného skriptu (install.php) iba zadajte do vášho
    prehliadača hlavnú URL adresu vášho Moodle, alebo priamo v prehliadači spusťte
    <strong>http://vas.server.sk/install.php</strong>.
   </p>
   <p>
    (Inštalačný skript sa pokúsi uložiť cookie session. Ak obdržíte vo
    vašom prehliadači varovanie, musíte tento cookie povoliť!)
   </p>
   <p>
    Moodle sám zistí, aká konfigurácia je potrebná a prevedie vás pár
    obrazovkami pre vytvorenie nového konfiguračného súboru
    <strong>config.php</strong>. Na konci tejto procedúry sa Moodle pokúsi
    uložiť tento súbor na správne miesto. Ak sa mu to nepodarí, stlačte
    tlačidlo pre stiahnutie súboru a sami nahrajte config.php do hlavného
    adresára Moodle na vašom serveri.
   </p>

   <p>
    Behom svojej činnosti bude inštalačný skript zisťovať nastavenia servera a
    ponúkne vám návrhy, ako opraviť existujúce problémy. Pre väčšinu
    obvyklých problémov sú tieto návrhy dostatočné, ak vám ale inštalácia
    &quot;zamrzne&quot;, skontrolujte nižšie uvedený prehľad vecí, ktoré vám môžu robiť
    problémy.
   </p>
  </div>
  <div class="indent">

<h4 class="sectionheading" id="webserver">4.1 Kontrola nastavení vášho webového servera </h4>
   <div class="indent">
    <p>

     Najprv sa uistite, že váš webový server je nastavený tak, aby používal
     index.php ako implicitnú stránku (možno v kombinácii s index.html,
     default.htm a podobne).
    </p>
    <p>
     V Apache sa toto robí pomocou parametra DirectoryIndex v súbore
     httpd.conf. Môže vyzerať napríklad takto:
    </p>

      <pre><strong>DirectoryIndex</strong> index.php index.html index.htm </pre>

    <p>
     Stačí sa uistiť, že index.php je na tomto zozname (a ak možno, čo
     najviac vľavo - kvôli výkonu).
    </p>
    <p>
     Ďalej, <b>ak používate Apache 2</b>, zapnite premennú
     <i>AcceptPathInfo</i>, ktorá povoľuje predávať skriptom argumenty v
     tvare http://server/file.php/arg1/arg2. To je nutné, ak chcete používať
     relatívne odkazy medzi vašimi zdrojmi. Zároveň to môže zvýšiť rýchlosť
     načítania vašich Moodle stránok. Tuto voľbu môžete zapnúť pridaním
     nasledujúceho riadku do httpd.conf:
    </p>

      <pre><strong>AcceptPathInfo</strong> on </pre>

    <p>
     Do tretice Moodle vyžaduje, aby bolo zapnutých niekoľko funkcií PHP. <b>Na
     väčšine serverov sú tieto funkcie zapnuté implicitne.</b> Avšak niektoré
     PHP servery (a niektoré staršie verzie PHP) môžu mať tieto veci nastavené
     rozdielne. Uistite sa preto, či váš konfiguračný súbor PHP (väčšinou
     pomenovaný php.ini) obsahuje:
    </p>

      <pre>magic_quotes_gpc = 1    (doporučované, nie nutné)
magic_quotes_runtime = 0    (nutné)
file_uploads = 1
session.auto_start = 0
session.bug_compat_warn = 0</pre>

    <p>
     Ak nemáte na vašom serveri prístup k httpd.conf alebo php.ini, alebo ak
     je Moodle na jednom serveri spolu s aplikáciami, ktoré vyžadujú iné
     nastavenia, môžete tieto štandardné nastavenia POTLAČIŤ.
    </p>
    <p>
     K tomu je treba vytvoriť súbor <b>.htaccess</b> v hlavnom
     adresári Moodle a do neho napísať nasledujúce nastavenia. Toto
     riešenie funguje iba na serveri Apache, ak má povolené Overrides.
    </p>

     <pre>
DirectoryIndex index.php index.html index.htm

&lt;IfDefine APACHE2&gt;
     <b>AcceptPathInfo</b> on
&lt;/IfDefine&gt;

php_value magic_quotes_gpc 1
php_value magic_quotes_runtime 0
php_value file_uploads 1
php_value session.auto_start 0
php_value session.bug_compat_warn 0
</pre>

    <p>
     Tu môžete tiež nastaviť ďalšie veci, ako napríklad maximálnu možnú
     veľkosť nahrávaných (tj. na server posielaných) súborov:
    </p>

      <pre>
LimitRequestBody 0
php_value upload_max_filesize 2M
php_value post_max_size 2M</pre>

    <p>

     Najjednoduchším spôsobom bude asi skopírovať si pripravený súbor
     <strong>lib/htaccess</strong> a upraviť ho podľa vašich potrieb. Obsahuje ďalšie pokyny. Napríklad, v shelli Unixu:
   </p>

      <pre>cp lib/htaccess .htaccess</pre>

  </div>
<p>&nbsp;</p>

<h4 class="sectionheading" id="database">4.2 Vytvorenie databázy </h4>
   <div class="indent">

    <p>
     Musíte vytvoriť prázdnu databázu (nazvanú napríklad <em>moodle</em>)
     vo vašom databázovom systéme, rovnako ako zvláštneho používateľa
     (napríklad &quot;moodleuser&quot;), ktorý bude mať k tejto (a iba tejto) databáze
     prístup. Ak chcete, použite aj superužívateľa &quot;root&quot;, ale toto sa
     nedoporučuje: ak dôjde k prezradeniu hesla, je ohrozený celý váš
     databázový systém a nie iba jedna databáza.
    </p>
    <p>
     Ak využívate služby niektorého z webových poskytovateľov, máte
     pravdepodobne prístup k ovládaciemu panelu pre vytvorenie databázy.
    </p>
    <p>
     Systém <strong>Cpanel</strong> je jedným z najpopulárnejších. Pre
     vytvorenie databázy v Cpanel:
    </p>

    <ol>
     <li>Stlačte ikonu &quot;<strong>MySQL Databázy</strong>&quot;.
     </li>
     <li>Napíšte do poľa databáza &quot;moodle&quot; a stlačte &quot;<strong>Pridaj
     databázu</strong>&quot;.
     </li>
     <li>Napíšte prihlasovacie meno a heslo (doporučujeme doposiaľ nikde inde
     používané údaje) a stlačte &quot;<strong>Pridaj používateľa</strong>&quot;.
     </li>

     <li>Teraz stlačte tlačidlo &quot;<strong>Pridaj používateľa do
     databázy</strong>&quot;, aby ste pridali tomuto používateľskému účtu
     &quot;<strong>VŠETKY</strong>&quot; práva do danej databázy.
     </li>
     <li>Všimnite si, že vaše prihlasovacie meno a meno databázy môžu
     obsahovať prefixy vášho prihlasovacieho mena do Cpanel-u. Až budete do
     Moodle pridávať prihlasovacie údaje do databázy, použite celé mená!
     </li>
    </ol>
    <p>
     Ak máte prístup k Unixovému príkazovému riadku, môžete to isté vykonať
     pomocou napísania niekoľkých príkazov.
    </p>

    <p>
     Ukážka príkazových riadkov Unixu pre MySQL:
    </p>
    <pre>
# mysql -u root -p
&gt; CREATE DATABASE moodle; 
&gt; GRANT SELECT,INSERT,UPDATE,DELETE,CREATE,DROP,INDEX,ALTER ON moodle.* 
        TO moodleuser@localhost IDENTIFIED BY 'sem_napiste_heslo'; 
&gt; quit 
# mysqladmin -p reload
</pre>

    <p>
     Ukážka príkazových riadkov pre PostgreSQL:
    </p>
    <pre>
# su - postgres
&gt; psql -c "create user moodleuser createdb;" template1
&gt; psql -c "create database moodle;" -U moodleuser template1
&gt; psql -c "alter user moodleuser nocreatedb;" template1
</pre>

    <p>
     (Pre správu databáz MySQL doporučujeme <a href=
     "http://phpmyadmin.sourceforge.net/">phpMyAdmin</a>).
    </p>
<p>&nbsp;</p>
</div>

<h4 class="sectionheading" id="data">4.3 Vytvorenie dátového adresára</h4>
   <div class="indent">
    <p>
     Moodle bude potrebovať nejaké miesto na disku, kam bude nahrávať
     súbory, ako sú napríklad študijné materiály, odovzdané úlohy a dalšie
     dokumenty v kurzoch, či fotografie používateľov.
    </p>
    <p>
     Pre tieto účely sa inštalátor Moodle pokúsi vytvoriť tento adresár za
     vás. Ak sa mu to nepodarí, vytvorte sami niekde na vašom serveri
     adresár, do ktorého bude Moodle tieto súbory ukladať.
    </p>
    <p>

     Z dôvodov väčšej bezpečnosti je lepšie, aby tento adresár NEBOL prístupný
     priamo cez web. To jednoducho dosiahnete tým, že ho umiestnite mimo
     štruktúru webového adresára. Inak možno tiež tento dátový adresár ochrániť
     vytvorením súboru s názvom .htaccess v danom adresári, ktorý bude
     obsahovať tento riadok:
    </p>

      <pre>deny from all<br />AllowOverride None</pre>

    </div>
    <p>
     Aby mohol Moodle tento adresár používať, uistite sa, že proces webového
     serveru (napríklad Apache) má právo zápisu do tohoto adresára. Na
     Unixových strojoch pre to väčšinou postačuje nastaviť vlastníka tohoto
     adresára na niečo ako &quot;nobody&quot; alebo &quot;apache&quot; a tomuto používateľovi potom
     pridať práva pre čítanie, zápis a spustenie (rwx).
    </p>
    <p>

     V systéme Cpanel môžete použiť &quot;Správcu súborov&quot; pre nájdenie adresára,
     kliknúť na neho, potom zvoliť &quot;Zmeniť práva&quot;.
    </p>
    <p>
     V mnohých hostiteľských webových serveroch budete možno potrebovať obmedziť
     prístup ďalších používateľov serveru k súborom (a zabrániť im tak v
     ich prehliadaní či zmene), ale poskytnúť plný prístup pre čítanie
     a zápis komukoľvek ďalšiemu (čo umožní webovému serveru pristupovať k
     vašim súborom). Ak máte problémy s bezpečným nastavením prístupu k
     vašim údajom, porozprávajte sa so správcom vášho webu.
    </p>
    <p>
     Najmä pre servery, ktoré používajú nastavenia PHP známe ako &quot;Safe
     Mode&quot; môžu <em>vyžadovať</em>, aby nastavenia oprávnení vykonal správca
     serveru za vás.
    </p>
   </div>

  </div>
  <h3 class="sectionheading" id="admin">5. Návrat na administrátorskú stránku pre pokračovanie konfigurácie</h3>

  <div class="indent">
   <p>
    Potom, čo bol v minulom kroku správne vytvorený základný súbor
    <strong>config.php</strong>, navštívte titulnú stránku vašej inštalácie.
    Systém vás sám pošle na &quot;administrátorskú&quot; stránku dokončenia
    inštalácie.
   </p>
   <p>
    Pri prvom načítaní administrátorskej stránky budete vyzvaní k súhlasu s
    licenčnými podmienkami GPL (General Public License).
    <strong>Ak nebudete</strong> s týmito podmienkami súhlasiť, v inštalácii
    <strong>nebude</strong> možné pokračovať.
   </p>

   <p>
    Teraz začne Moodle nastavovať svoju databázu a vytvárať v nej potrebné
    tabuľky pre uchovávanie svojich údajov. Najprv sú nastavené hlavné
    databázové tabuľky. Mali by ste vidieť množstvo SQL povelov a za nimi
    informáciu o tom, či sa povel podarilo úspešne vykonať (pre prehľadnosť v
    zelenej či červenej farbe), teda niečo ako toto:
   </p>
  <div class="indent"> 
    <p>CREATE TABLE course ( id int(10) unsigned NOT NULL auto_increment, category 
      int(10) unsigned NOT NULL default '0', password varchar(50) NOT NULL default 
      '', fullname varchar(254) NOT NULL default '', shortname varchar(15) NOT 
      NULL default '', summary text NOT NULL, format tinyint(4) NOT NULL default 
      '1', teacher varchar(100) NOT NULL default 'Teacher', startdate int(10) 
      unsigned NOT NULL default '0', enddate int(10) unsigned NOT NULL default 
      '0', timemodified int(10) unsigned NOT NULL default '0', PRIMARY KEY (id)) 
      TYPE=MyISAM</p>
    <p class="success">SUCCESS</p>
  </div>
   <p>
    ...a tak ďalej. Na konci potom niečo ako: <span class="success">Tabuľky boli
    úspešne nastavené</span>. </p>
   <p class="style3 indent">
     Ak toto nevidíte, potom musí byť niekde problém s databázou alebo údajmi,
     ktoré ste nastavili v config.php. Skontrolujte, či PHP náhodou nebeží
     v obmezenom bezpečnom režime &quot;safe mode&quot; (komerční hostitelia často
     poskytujú web práve v tomto režime). Nastavenie PHP môžete jednoducho zistiť
     vytvorením malého súboru, ktorý obsahuje <b>&lt;?php phpinfo() ?&gt;</b> a
     na ktorý sa pozriete pomocou vášho prehliadača. Skontrolujte ešte jedenkrát
     celé nastavenia a skúste sa znovu vrátiť na stránku administratívy.
    </p>
   <p>
    Presuňte sa až na dolný koniec stránky a nasledujte odkaz &quot;Pokračovať&quot;.
   </p>

   <p>
    Teraz by ste mali vidieť formulár, v ktorom môžete definovať množstvo ďalších
    premenných, ako napríklad implicitne ponúkaný jazyk vašich stránok, SMTP
    hostiteľa, atď. Nemajte strach z toho, že tu nenastavíte
    všetko po prvýkrát správne. Na túto stránku sa môžete kedykoľvek neskôr
    vrátiť pomocou administrátorského rozhrania. Štandardné nastavenie je
    vytvorené tak, aby bolo užitočné a zároveň bezpečné pre väčšinu stránok.
    Choďte na koniec stránky a stlačte &quot;Uložiť zmeny&quot;.
   </p>
   <p class="style3 indent">
     Ak (a iba ak) sa zaseknete na tejto alebo ďalšej stránke a nemôžete
     pokračovať, potom má váš server pravdepodobne problém, ktorý sa nazýva
     &quot;buggy referrer&quot;. Je jednoduché ho odstrániť: vypnite nastavenie &quot;secureforms&quot;. Potom sa opäť vráťte na  túto stránku. </p>

   <p>
    Ďalej uvidíte podobnú stránku, ktorá nastavuje všetky tabuľky potrebné
    pre každý modul. Rovnako ako predtým, aj teraz by všetko malo prejsť na
    <span style="color:#006600">zelenú</span>.</p>
   <p>
    Opäť choďte až na spodný okraj stránky a stlačte &quot;Pokračovať&quot;.
   </p>
   <p>
    Ďalšiu stránku tvorí formulár, kde môžete nastaviť parametre vaších Moodle
    stránok, akými sú názov stránok, ich opis a podobne. Vyplňte ich
    (tieto veci môžete meniť i neskôr) a stlačte &quot;Uložiť zmeny&quot;.
   </p>
   <p>

    Nakoniec budete požiadaní o vytvorenie hlavného administrátorského účtu pre
    ďalší prístup k stránkam administratívy. Vyplňte podrobnosti o vašom mene,
    emailovej adrese apod. a kliknite na &quot;Uložiť zmeny&quot;. Nie všetky polia sú
    povinné, ale ak nevyplníte niektoré, ktoré je Moodle vyžadované,
    budete na ne znovu opýtaní.
   </p>
   <div class="indent">
    <p class="indent-big">
      <strong>Pozorne si zapamätajte používateľské meno a heslo, ktoré ste
      použili pre administrátorský účet. Budete ich v budúcnosti potrebovať pri
      prístupe na stránky administratívy.</strong></p>
    <p class="style3">
     (Ak bude vaša inštalácia pre akýkoľvek dôvod prerušená, alebo sa objaví
     systémová chyba, ktorá vám zabráni prihlásiť sa na váš administrátorský
     účet, môžete sa vo väčšine prípadov prihlásiť na štandardný účet s údajmi:
     prihlasovacie meno &quot;<strong>admin</strong>&quot; a heslo
     &quot;<strong>admin</strong>&quot;.) </p>
  </div>
   <p> Po úspešnom nastavení budete vrátení na úvodnú stránku. Všimnite si
    prosím, administrátorské odkazy na ľavej strane (tieto položky sa tiež objavia
    na samostatnej administrátorskej stránke) - tieto položky sú viditeľné
    iba vám, ak ste prihlásení ako administrátor. Všetky ďalšie
    administrátorské veci možno vykonávať cez toto menu, napr.:
   </p>

   <ul>
    <li>vytvárať a odstraňovať kurzy  </li>
    <li>vytvárať a upravovať používateľské účty </li>
    <li>administrovať účty učiteľov </li>
    <li>meniť nastavenia stránok (téma, názov apod.) </li>
   </ul>
   <p>
    Ale toto ešte nie je koniec inštalácie! Ostáva jedna veľmi dôležitá vec
    (prezrite si nasledujúcu pasáž o nastavení cronu).
   </p>
  </div>
<p>&nbsp;</p>
  <h3 class="sectionheading" id="cron">6. Nastavenie cron &ndash; Dôležité </h3>
  <div class="indent">

   <p>
    Nektoré moduly v Moodle vyžadujú priebežnú kontrolu plnenia svojich úloh.
    Systém napríklad potrebuje skontrolovať diskusné fóra a odoslať novo
    vložené príspevky emailom tým používateľovm, ktorí si zriadili ich
    odoberanie.
   </p>
   <p>
    Skript, ktorý má toto na starosti, je umiestnený v adresári admin a volá
    sa cron.php. Tento skript sa však nevie spúšťať sám, preto je potrebné
    nastaviť mechanizmus jeho pravidelného volania (napríklad
    každých päť minút). Tým systém získa niečo ako &quot;srdcový rytmus&quot; a skript
    môže volať ďalšie funkcie v periódach definovaných jednotlivými modulmi.
    Tento mechanizmus nazývame <strong>službou cron</strong>.
   </p>
   <p>
    Všimnite si, že stroj volajúci cron.php <b>nemusí byť ten istý, ako ten,
    na ktorom vám beží Moodle</b>. Ak je vám teda poskytovaná webová
    schránka bez možnosti nastavení služby cron, môžete pravidelné volanie
    vášho skriptu zriadiť na akomkoľvek inom serveri či dokonca domácom
    počítači. Jediné, čo je dôležité, je spúšťať službu cron pravidelne. 
   </p>

   <p>
    Zaťaženie spôsobované týmto skriptom nie je veľké a časový interval 5 minút
    je obvykle dostatočný. Ak by ste predsa len chceli znížiť zaťaženie
    serveru, nastavte hodnoty medzi 15 a 30 minútami. Nedoporučuje sa nastaviť
    väčší časový odstup, oneskorenie emailov môže napríklad spomaliť celý beh
    kurzu.
   </p>
   <p>
    Najprv si vyskúšajte, či vám funguje ručné volanie pomocou vášho
    prehliadača:
   </p>

   <pre>http://example.com/moodle/admin/cron.php</pre>

   <p>
    Teraz potrebujete zariadiť, aby sa tento skript nejakým spôsobom volal
    automaticky a pravidelne.
   </p>
<h4>Na Windows:</h4>
   <p class="indent">
    Nejľahšou cestou je použiť balík <a title=
    "Kliknite pre stiahnutie (150k)" href=
    "http://moodle.org/download/moodle-cron-for-windows.zip">moodle-cron-for-windows.zip</a>,
    ktorý rieši celú vec veľmi jednoducho vytvorením služby pre Windows.
    Spusťte tento program a zabudnite naň :-).</p>

    <h4>Na serveroch poskytovateľov webových služieb:</h4>
   <p class="indent">
     Váš ovládací panel na serveri môže obsahovať stránku, ktorá umožní
     nastavenie cronu. Napr. na systéme Cpanel hľadajte tlačídlo &quot;Cron jobs&quot;.
     Tam môžete vložiť rovnaký typ Unixových príkazov, ako sú tie uvedené
     nižšie. </p>

   <h4>Spustenie skriptu z príkazového riadku</h4>
   <div class="indent">
    <p>Existujú rôzne spôsoby, ako zavolať stránku z príkazového riadku. Môžete
     napríklad použiť unixový program 'wget': </p>

     <pre>wget -q -O /dev/null http://example.com/moodle/admin/cron.php</pre>

    <p>
     Všimnite si, že v tomto príklade je výstup stránky zahodený (resp.
     presmerovaný na /dev/null).
    </p>
    <p>
     Rovnaký spôsob pri použití programu 'lynx':
    </p>

       <pre>lynx -dump http://example.com/moodle/admin/cron.php &gt; /dev/null</pre>

    <p>
     Prípadne môžete použiť nezávislú verziu PHP skompilovanú tak, aby sa
     PHP spúšťal na príkazovom riadku. Výhodou tohoto spôsobu je, že protokol
     vášho webového serveru nie je zaplňovaný opakujúcimi sa požiadavkami na
     cron.php. Nevýhodou je, že musíte mať prístup k riadkovej verzii PHP:
    </p>

      <pre>/opt/bin/php /web/moodle/admin/cron.php</pre>

   </div>
   <h4>Použitie programu crontab v Unixe</h4>
   <div class="indent">
    <p> Cpanel poskytuje iba webové rozhranie pre unixovú utilitu známu
     ako crontab. Ak máte na Unixe prístup k príkazovému riadku,
     môžete spustiť crontab pomocou príkazu:  </p>

      <pre>crontab -e</pre>

    <p>
     a pridaním napr. nasledujúceho príkazu:
    </p>

      <pre>*/5 * * * * wget -q -O /dev/null http://example.com/moodle/admin/cron.php</pre>

    <p>
     Obvykle vám príkaz &quot;crontab&quot; otvorí editor `vi`. Tu vstúpite do
     &quot;vkladacieho režimu&quot; stisknutím &quot;i&quot; a napíšte vyššie uvedený príkaz. Pre
     opustenie &quot;vkladacieho režimu&quot; stlačte ESC. Uloženie a opustenie crontabu
     vykonáte napísaním príkazu &quot;:wq&quot;, pre opustenie bez uloženia príkaz
     &quot;:q!&quot; (píšte bez uvodzoviek).
    </p>
   </div>
  <p>&nbsp;</p>
</div>

  <h3 class="sectionheading" id="course">7. Vytvorenie nového kurzu </h3>
  <div class="indent">
   <p>Teraz, keď vám Moodle úspešne funguje, môžete začať vytvárať kurzy. </p>
   <p>
    Zvoľte &quot;Vytvoriť nový kurz&quot; z ponuky na stránke Administratíva (prípadne
    z administrátorského odkazu na hlavnej stránke).
   </p>
   <p>
    Vyplňte formulár, pozornosť venujte najmä položke usporiadanie kurzu. V
    tejto fáze sa nemusíte príliš starať o podrobnosti, všetky nastavenia
    kurzu môžu byť neskôr upravené priradeným vyučujúcim. Všimnite si
    žlté ikonky nápovedy, tie vám poskytujú kontextovú nápovedu.
   </p>
   <p>
    Stlačte &quot;Uložiť zmeny&quot; a ocitnete sa na ďalšej stránke, kde k
    vytvorenému kurzu priraďujete učiteľa. K dispozícii sú vám iba už
    existujúci používatelia. Ak chcete založiť nový učiteľský účet, požiadajte
    príslušného učiteľa, aby si konto na vašich stránkach zriadil sám (podľa
    pokynov na prihlasovacej stránke) alebo mu ho založte ručne z ponuky
    &quot;Pridať nového používateľa&quot; na stránke Administratíva.
   </p>
   <p>
    Ak je všetko hotové, je kurz pripravený k ďalším úpravám. Od tejto chvíle je
    prístupný z ponuky &quot;Kurzy&quot; na hlavnej stránke.
   </p>

   <p>
    Viď tiež &quot;<a href="http://docs.moodle.org/en/Teacher_documentation">Dokumentáciu učiteľa</a>&quot;, kde nájdete ďalšie podrobnosti týkajúce sa tvorby kurzu. </p>

  <p>&nbsp;</p>
  <p class="center"><strong>Veselé skúmanie a veľa šťastia pri Moodlovaní!</strong></p>
  <p class="center"><strong>Ak sa vám Moodle páči, prosím, <a href=
   "http://moodle.org/donations/">pomôžte pokryť náklady na jeho vývoj!</a></strong></p>
</div>