<h1>Vloženie vzoru hodnotenia</h1>

<p>Ak sú študenti požiadaní, aby pred odovzdaním vlastnej práce
ohodnotili vzorovú, použije učiteľ k jej odovzdaniu tento odkaz.
Učiteľ môže vložiť ľubovoľný počet vzorových prác. Ak je ich počet
väčší ako počet hodnotení, ktoré každý študent musí vypracovať, sú
ukážky prideľované náhodne, ale vyvážene. Systém sa snaží zabezpečiť,
aby každý príklad bol pridelený študentom rovnako často. Prideľovanie
je náhodné v tom, že ak je napríklad vložených desať príkladov, je
veľmi nepravdepodobné, že prvý študent bude hodnotiť príklady 1, 2 a
3.</p>

<p>Ak učiteľ vloží menší počet príkladov, ako ich je v parametri
"Počet hodnotení ukážkových riešení učiteľa", budú študenti hodnotiť
iba vložené príklady.</p>

<p>Keď učiteľ vloží príklady do kurzu, je dôležité, aby ich aj
ohodnotil.  Hodnotenia učiteľa sa používajú interne, keď študenti
hodnotia príklady. Čím viac sa študentské hodnotenie zhoduje s
hodnotením učiteľa, tym vyššia je "Známka za hodnotenie" pridelená
študentovi. Tieto hodnotenia sú neverejné a študenti ich počas práce s
workshopom NEVIDIA. Známky, ktoré študenti za hodnotenie príkladov
získajú, sa ale jednotlivým študentom zobrazia.  Keď študenti dostanú
známku za hodnotenie príkladov, môžu ich ohodnotiť znova a zlepšiť si
známku.</p>

<p>Príklady a ich hodnotenie je možné zobraziť na stránke
  Administratíva dostupnej v odkaze vľavo hore na stránke
  workshopu).</p>
