<h1>Porovnávanie hodnotenia</h1>

<p>Vo workshope je bežné, že tá istá odovzdaná práca je hodnotená
učiteľom i študentmi. V prípade, že sú použité ukážky, hodnotí ich
učitel ako prvý a potom niektoré z nich hodnotia študenti. Práce
študentov môžu byť hodnotené učiteľom (aspoň čiastočne) a veľmi
pravdepodobne budú hodnotené niekoľkými študentmi. Workshop umožňuje
učiteľovi, aby časť konečnej známky bola tvorená známkou za
hodnotenie, ktoré študent vypracoval a ostávajúca časť bola tvorená
známkou za samotnú prácu. (Pomer týchto dvoch častí známky sa stanoví
v nastavení workshopu.) Hodnotenia, ktoré vykonávajú študenti, sú
známkované na základe toho, ako presne sa zhodujú s hodnotením, ktoré
rovnakej práci priradil učiteľ. (V prípade, že hodnotenie učiteľa
chýba, použije sa priemer hodnotenia spolužiakmi.)</p>

<p>Stupeň zhody medzi hodnoteniami vykonanými študentmi a hodnoteniami
učiteľa je určovaný na základe rozdielov medzi bodovým hodnotením
jednotlivých položiek (vlastne ich druhou mocninou). Priemer týchto
rozdielov je treba konvertovať na známku. Voľba "Porovnávanie
hodnotenia" umožňuje učiteľovi, aby túto konverziu mohol do istej miery
riadiť.</p>

<p>Na predstavu, ako táto voľba funguje, vezmime si (pomerne
jednoduchý) príklad hodnotenia, ktoré má 10 otázok Áno/Nie. V
hodnotení sa napríklad môžu objaviť otázky typu "Je graf správne
usporiadaný?", "Je výpočet zisku 100,66 euro?" atď. Predstavme si
desať takýchto otázok. Ak je vybrané nastavenie "Veľmi voľné" a
hodnotenie vykonané študentom je rovnaké ako hodnotenie učiteľa,
známka je 100%, pri rozdiele o jednu otázku 90%, pri dvoch rozdieloch
80%, pri troch rozdieloch 70%, atď. To sa zdá byť v poriadku a asi si
hovoríte, prečo je to "Veľmi voľné" porovnanie. Uvažujme teraz, že
máme študenta, ktorý hodnotí náhodne a odpovede na týchto desať otázok
iba tipuje.  Priemerne sa tak "trafí" do hodnotenia učiteľa u päť
odpovedí z desať. Známka za toto náhodné hodnotenie by sa teda
pohybovala okolo 50%. Ak je voľba zmenená na "Voľné", potom náhodné
hodnotenie už získa iba 20%. Ak je voľba nastavená na "Stredné", je
známkou za náhodné hodnotenie obvykle nula. Pri tomto porovnávaní je
známka 50% udelená v prípade, že sa obe hodnotenia zhodujú v ôsmich
otázkach z desiatich. Ak sa líšia v troch odpovediach, potom je známka
25%.  Ak je voľba nastavená na "Prísne", dve rozdielne odpovede vedú k
známke 40%.  "Veľmi prísne" porovnávanie prideľuje za dve rozdielne
odpovede známku 35% a rozdiel v jednej odpovedi znižuje známku na
65%.</p>

<p>Tento príklad je veľmi jednoduchý, pretože väčšina hodnotení
obsahuje obvykle položky, ktoré majú rôzne hodnoty a nie iba Áno alebo
Nie. V týchto prípadoch budú výsledkom porovnávania známky
pravdepodobne o niečo vyššie než tie, ktoré sú uvedené vyššie. Rôzne
stupne porovnávania (Veľmi voľné, Voľné, Stredné,...)  sú nastavené
tak, aby učiteľ mohol porovnávanie doladiť presne podľa svojich
potrieb. Ak má učiteľ pocit, že známky za hodnotenie sú príliš nízke,
potom zmení voľbu na "Voľné" alebo dokonca "Veľmi voľné". A naopak, ak
sa známky za hodnotenie študentov zdajú byť všeobecne príliš vysoké,
mala by byť táto voľba zmenená na "Prísné" alebo "Veľmi prísne". Je to
skutočne metóda pokusu a omylu &ndash; najlepšie je začať s voľbou
"Stredné".</p>

<p>V priebehu workshopu môže mať učiteľ dojem, že známky, ktoré
dostávajú študenti za svoje hodnotenia, sú príliš vysoké alebo príliš
nízke. (Automatická známka za hodnotenie sa zobrazuje na stránke
workshopu.) V takom prípade môže učiteľ zmeniť stupeň porovnávania a
prepočítať známky študentov za hodnotenie. K tomu je treba na stránke
"Administratíva" kliknúť na odkaz "Preznámkovať hodnotenie
študentov". Tento postup je možné bez obáv vykonávať opakovane.</p>
