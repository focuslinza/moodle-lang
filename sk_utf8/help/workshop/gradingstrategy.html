<h1>Stratégia známkovania</h1>

<p>Zadania v aktivite Workshop je možné hodnotiť (známkovať)
  rozličnými spôsobmi. V súčasnosti zahŕňajú nasledovné:</p>

<ol>
  <li><b>Neznámkované</b>.  Učitel nemá záujem o kvantitatívne
  hodnotenie. Študenti môžu ostatné práce pripomienkovať, ale
  neznámkujú ich.  Učiteľ však môže tieto pripomienky
  hodnotiť. Základom pre výslednú známku je potom "Známka za
  hodnotenie". Ak učiteľ neoznámkuje hodnotenia študentov, práca
  nebude mať koncovú známku.</li>

  <li>
    <b>Kumulatívne</b>. Toto je štandardná forma hodnotenia, ktoré
    pozostáva z viacerých kritérií &ndash; "položiek
    hodnotenia". Každá položka by sa mala zamerať na určitý aspekt
    zadania. Najčastejšie sa používa 5 až 15 týchto položek (či už
    slovných alebo kvantitatívnych), konkrétny počet závisí na rozsahu
    a zložitosti zadania. Prípustné je aj zadanie s jedinou položkou
    hodnotenia - spôsob hodnotenia je potom prakticky rovnaký ako v
    aktivite Zadanie.

    <p>Položky hodnotenia majú tieto tri charakteristické vlastnosti:</p>

    <ol>
      <li>OPIS. Tu by malo byť presne určené, aké stanovisko práce
      položka hodnotí. Ak je hodnotenie kvalitatívne, je vhodné
      podrobne definovať, aký výsledok bude považovaný za výborný,
      priemerný a slabý.</li>

      <li>ŠKÁLU. K dispozícii je niekoľko predpripravených škál. Od
      jednoduchých škál typu Áno/Nie, viacbodové škály až po plnú
      percentuálnu škálu. Každá položka má vlastnú škálu, ktorú je
      potrebné vybrať tak, aby dobre vystihovala predpokladaný počet
      variácií položky.  Poznámka: Použitá škála nemá vplyv na
      dôležitosť položky vo výpočte konečného bodovania, dvojbodová
      škála bude mať rovnaký "vplyv" na výsledky ako stobodová škála,
      ak je ale všetkým položkám hodnotenia priradená rovnaká váha.</li>

      <li>VÁHU. Pri výpočte celkovej známky je položkám hodnotenia
      normálne priradená rovnaká váha. Východzí stav je možné zmeniť
      tak, že dôležitejšie položky budú mať váhu vyššiu ako jedna a
      menej dôležité nižšiu váhu. Zmena váhy NEMÁ vplyv na hodnotu
      nejvyššej možnej známky, tá je určená parametrom "Známka
      za odovzdanú prácu". Váhy je možné nastaviť aj na zápornú
      hodnotu, to je ale iba experimentálna vlastnosť.</li>
    </ol>
  </li>

  <li><b>Dichotomické hodnotenie Áno/Nie</b>. U tohto typu zadania
  sú práce hodnotené pomocou sady škál Áno/Nie. Známka je určená
  tabuľkou "Spôsob hodnotenia", ktorá udáva vzťah medzi počtom
  negatívnych odpovedí a navrhovanou známkou. Napríklad: odovzdaná
  práca musí obsahovať šesť dôležitých prvkov/aspektov. V tabuľke
  "Spôsob hodnotenia" budú uvedené známky pre prípady, keď sú
  obsiahnuté všetky aspekty, keď jeden chýba, dva chýbajú, atď.
  Jednotlivým aspektom je možné priradiť rôznu váhu podľa
  dôležitosti. Celkový "počet chýb" je váženým súčtom chýbajúcich
  aspektov. Každý aspekt má východziu váhu jedna. Spôsob známkovania bude
  často nelineárny; napr. pre zadanie, ktoré má 10 častí, môžu mať
  navrhované známky hodnotu 90%, 70%, 50%, 40%, 30%, 20%, 10%, 0%, 0%,
  0%. Hodnotiteľ môže pri stanovení celkovej známky upraviť
  navrhovanú známku až o 20% (hore alebo dole).</li>

  <li><b>Kritérium</b>. Toto je najjednoduchší spôsob známkovania (aj
  keď nie celkom najjednoduchšie nastaviteľný). Odovzdané práce sa
  hodnotia podľa sady charakteristik. Hodnotiteľ určuje, ktorá
  charakteristika sa pre danú prácu nejviac hodí. Známku určuje
  tabuľka "Charakteristika", v ktorej je pre každú charakteristiku
  uvedená navrhovaná známka. Príklad: Zadanie môže mať nastavených päť
  charakteristik, hodnotiteľ potom pri hodnotení vyberá pre každú
  hodnotenú prácu jednu z nich. Podobne ako u dichotomického
  hodnotenia môže hodnotiteľ pri stanovení finálnej známky upraviť
  navrhovanú známku až o 20 %.</li>

  <li><b>Viacero kritérií</b>. Tento spôsob hodnotenia je podobný
  predošlému, avšak je v ňom definovaných viacero sád
  kritérií. Jednotlivé sady se vzťahujú k vybranému aspektu práce,
  každá sada môže obsahovať až päť charakteristík. Sady charakteristík
  môžu mať priradené rozličné váhy, výsledná známka je váženou
  kombináciou bodov z každej charakteristiky. U tohto typu
  hodnotenia <b>nie je</b> možné automaticky vypočítanú známku
  dodatočne upravovať.</li>
</ol>
