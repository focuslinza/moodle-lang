<h1>Bezpečnosť prehliadača</h1>

<p>Táto voľba umožňuje zvoliť jedno z viacerých nastavení, ktoré sa pokúšajú obmedziť študentom  'podvádzanie'
pri vyplňovaní testu. Avšak, slovo podvádzanie nie je jednoduché definovať a čo môže jeden učiteľ takto označiť, nemusí platiť u iného alebo v inej situácii. Napríklad pri preskúšaní schopností efektívneho vyhľadávania na Internete</p>

<p>Poznamenávame, že sa nejedná iba o problém technológie, a teda nájdenie nejakého technického riešenia. Študenti podvádzali pred príchodom počítačov. Kým teda niektoré činnosti ako kopírovanie a vkladanie sú s počítačom jednoduchšie, to isté sa týka aj schopnosti učiteľa objaviť podvádzanie - napríklad pomocou správ z testu. Možnosti ponúkané týmito voľbami teda nie sú 100% účinné. Na jednej strane trocha sťažujú podvádzanie, na strane druhej sťažujú aj vykonanie testu.</p>

<p>Mali by ste uvažovať aj nad inými spôsobmi sťaženia možností opisovania v testoch:</p>
<ul>
<li>Využívajte veľkú databázu otázok, z ktorej sú testy zostavované náhodne, takže rozliční študenti dostanú rozličné testy podobnej zložitosti. </li>
<li>Môžete poprehadzovať poradie odpovedí, takže správna odpoveď na otázku 1 nebude vždy A. </li>
<li>Zadávajte študentom otázky týkajúce sa analýzy danej informácie a nielen opakovania faktov.</li>
</p>

<p>Prosím, zoberte do úvahy vyššie uvedené skutočnosti. Ďalšie možnosti, ktoré Moodle v testoch ponúka, sú nasledovné.</p>

<h3>Žiadne</h3>

<p>Pri vykonávaní testu nie sú študentom kladené žiadne obmedzenia.</p>

<h3>Vyskakovacie okno na celú obrazovku s bezpečnosťou pomocou JavaScriptu</h3>

<p>Je možné vykonať určité obmedzenia, a to aj napriek tomu, že test je spustený na web serveri a študent je pri svojom počítači:</p>
<ul>
    <li>Test sa otvorí iba vtedy, ak má študent v prehliadači zapnutý JavaScript.</li>
    <li>Test sa zobrazí v celoobrazovkovom režime bez navigačných tlačidiel.</li>
    <li>Študenti sú obmedzovaní v použití možností typu kopíruj a prilep..</li>
</ul>

<h3>Vyžadovať použitie programu Safe Exam Browser</h3>

<p>Táto voľba je dostupná len v prípade, ak ju administrátor povolil.</p>

<p><a href="http://www.safeexambrowser.org/">Safe Exam Browser</a> je upravený web prehliadač, ktorý musí byť nainštalovaný na počítači, kde sa vykonávajú testy. Ombedzenia na študentov sú rovnaké, ako v predošlom prípade, ale keďže Safe Exam Browser je softvér spustený na študentovom počítači, je schopný oveľa lepšie obmedzovať, čo je možné urobiť. Ak vyberiete túto voľbu, potom:</p>
<ul>
    <li>Študenti otvoria test iba v prípade, že používajú Safe Exam Browser.</li>
    <li>Prehliadač bude maximalizovaný a bez navigačných prvkov.</li>
    <li>Okno nie je možné zavrieť, kým nie je test odoslaný.</li>
    <li>Klávesové skratky ako Win, Ctrl+Alt+Del, Alt+F4, F1, Ctrl+P, Printscreen, nie sú povolené.</li>
    <li>Kopírovanie/vkladanie, kontextové menu nie sú povolené.</li>
    <li>Prepínanie medzi aplikáciami je zakázané.</li>
    <li>Prehliadanie iných web stránok nie je povolené.</li>
</ul>