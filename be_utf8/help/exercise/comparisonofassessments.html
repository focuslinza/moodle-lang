<h1>Параўнанне ацэнак</h1>

<p>Пры выкананні практыкаванняў пэўная частка працы звычайна ацэньваецца двойчы. Студэнт ацэньвае сваю работу перад тым, як здаць яе, а выкладчык потым яшчэ раз ацэньвае яе. Кропкай адліку для ацэнкі, якую робіць выкладчык, з'яўляецца ацэнка студэнта. Практыкаванне дазваляе выкладчыку надаць частку бала студэнцкай ацэнцы, рэшта складнікаў бала утрымліваецца ў ацэнцы выкананага практыкавання выкладчыкам. (Максімальныя балы называюцца адпаведна  &quot;Бал для ацэнак студэнтаў&quot; і &quot;Бал для пададзеных работ&quot;.) Трэба адзначыць, што бал са студэнцкай ацэнкі не выкарыстоўваецца. Студэнцкай ацэнцы даецца бал, які базуецца на тым, наколькі яна супадае з ацэнкай выкладчыка.</p>

<p>Ступень адпаведнасці ацэнкі студэнта і выкладчыка базуецца на розніцы у мноствах асобных элементаў (фактычна, выкарыстоўваюцца квадраты рознасці). Сярэдняе гэтых розніц трэба канвертаваць у бал, які будзе мець сэнс. Опцыя &quot;Параўнанне ацэнак&quot; дае выкладчыку пэўную ступень кантролю пры канвертаванні параўнанняў у балы.</p>

<p>Для таго, каб мець уяўленне пра тое, які эфект мае гэтая опцыя, возьмем (дастаткова просты) прыклад ацэнкі, якая ўключае 10 пытанняў кшталту Так/Не. Напрыклад, для ацэнкі можна выкарыстоўваць пытанні кшталту "Ці слушна адфарматавана табліца?", "Ці падлічаны даход роўны $100.66?" і г.д. Будзем меркаваць, што мы маем 10 такіх пытанняў. Калі мы выбіраем опцыю &quot;Вельмі прыблізна&quot; то поўнае супадзенне ацэнкі студэнта і выкладчыка дасць бал у 100%, калі адказ на адно пытанне няслушны, то бал будзе 90%, два няслушныя адказы дадуць 80%, тры – 70% і г.д. На першы погляд такая ацэнка здаецца разумнай, і Вы не зусім разумееце чаму яна называецца &quot;Вельмі прыблізнай&quot;. Добра, уявіце сабе выпадак, што студэнт робіць абсалютна выпадковую ацэнку, калі пытанні на дзесяць пытанняў даюцца наўздагад. У сярэднім пяць адказаў могуць быць слушнымі. Такім чынам, такая &quot;левая&quot; ацэнка можа даць бал у 50%. Сітуацыя робіцца трохі больш зразумелай, калі мы выкарыстоўваем опцыю &quot;Вельмі прыблізна&quot;, тады выпадковасць ацэнкі зніжаецца на 20%. Калі выбраць опцыю &quot;Прыблізна&quot; то выпадковыя здагадкі будуць у большасці выпадкаў зводзіцца к нулю. На гэтым узроўні бал у 50% даецца ў тым выпадку, калі дзве ацэнкі супадаюць у васьмі пытаннях з 10-ці. Калі не супадаюць тры пытанні, тады бал будзе роўны 25%. Калі выбраць опцыю &quot;Дакладна&quot; , то несупадзенне ў двух пытаннях дае бал у 40%. Два недакладныя адказы на пытанні пры выбранай опцыі &quot;Вельмі дакладна&quot; даюць бал у 35%, а адна недакладнасць – 65%.</p>
<p>Гэта прыклад даволі штучны, паколькі большасць ацэнак звычайна складаюцца з элементаў, якія маюць больш значэнняў чым простыя адказы Так і Не. У такіх выпадках, хутчэй за ўсё, параўнанне будзе мець за вынік больш высокія балы ў параўнанні са значэннямі пазначанымі вышэй. Розныя ўзроўні (Вельмі прыблізна, Прыблізна, Дакладна ...) даюцца з тым, каб выкладчык мог як мага больш дакладна вызначыць супастаўленні. Калі выкладчык адчувае, што балы для ацэнак занадта нізкія, то трэба выбіраць опцыю &quot;Прыблізна&quot; ці нават &quot;Вельмі прыблізна&quot; . І, адпаведна, калі ёсць адчуванне, што балы для студэнцкіх ацэнак занадта высокія, то трэба выбраць опцыю &quot;Дакладна&quot; ці &quot;Вельмі дакладна&quot;. Гэта сапраўды шлях спробаў і памылак з опцыяй &quot;Прыблізна&quot; у якасці зыходнага пункту.</p>
<p>У час выканання практыкавання выкладчык можа адчуць, што балы, дадзеныя студэнту, альбо занадта высокія, альбо занадта нізкія. Гэтыя балы можна бачыць на Старонцы адміністравання практыкаванняў. У гэтым выпадку выкладчык можа змяніць настройку гэтай опцыі і палічыць балы наноў (&quot;Пераацэнка балаў&quot;). Пераацэньванне робіцца шляхам націскання на спасылку &quot;Перацаніць ацэнкі студэнта&quot; ", якая знаходзіцца на старонцы адміністравання практыкавання. Працэдуру можна рабіць у любы момант выканання практыкавання і гэта не прывядзе да нейкіх скажэнняў.</p>